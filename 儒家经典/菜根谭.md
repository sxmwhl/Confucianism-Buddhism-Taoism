# 菜根谭

## 一、《菜根谭》简介
似和风细雨涤荡心灵，一部《菜根谭》汇集修身养性、为人处世的人生哲学，明代还初道人洪应明以精练明隽、雅俗共采的文字道出了旷古稀世的奇珍宝训。本书编译从儒、释、道三家的思想体系，对《菜根谭》以通俗直观的解释，加上工笔大师王丹先生的绘画珠联璧合，白纸黑画凝聚万里山川之气，言语之中宛见古贤之心。 

《菜根谭》是明代还初道人洪应明所著的一部论述修养、人生、处世、出世的语录世集。具有三教真理的结晶，和万古不易的教人传世之道，为旷古稀世的奇珍宝训。对于人的正心修身，养性育德，有不可思议的潜移默化的力量。 

《菜根谭》博大精深，妙处难以言传，须有心人在工作之余，沏一杯清茶，静静的品位，菜根会越来越香，心智会越来越高。细味此书，一则重温人间那种已被淡忘了的真趣，二来清醒一下被金钱烧灼得晕头转向的头脑，寻找的修身养性的途径、待人处事的准则，学会高瞻远瞩，学会达观人生。 

《菜根谭》的文字简炼明隽，更是叫人含咀无穷，它亦骈亦散，融经铸史，兼采雅俗。似语录，而有语录所没有的趣味；似随笔，而有随笔所不易及的整饬；似训诫，而有训诫所缺乏的亲切醒豁；且有雨余山色，夜静钟声，点染其间，其所言清霏有味，风月无边。 

《菜根谭》是以处世思想为主的格言式小品文集，采用语录体，揉合了儒家的中庸思想，道家的无为思想和释家的出世思想的人生处世哲学的表白。《菜根谭》文辞优美，对仗工整，含义深邃，耐人寻味。是一部有益于人们陶冶情操、磨炼意志、奋发向上的通俗读物。作者以“菜根”为本书命名，意谓“人的才智和修养只有经过艰苦磨炼才能获得”。 

正所谓”咬得菜根,百事可做”,它在修身,处事等方面提出的准则,影响了一代又一代龙的传人。 
## 二、菜根谭序
### 菜根谭序1
逐客孤踪，屏居蓬舍。乐与方以内人游，不乐与方以外人游也。妄与二三小子浪迹于云山变幻之麓也。日与渔父、田夫朗吟唱和于五湖之滨、绿野之坳，不日与竞刀锥、荣升斗者交臂抒情于冷热之场、腥膻之窟也。间有习濂、洛之说者牧之，习竺、干之业者辟之，为潭天、雕龙之辩者远之，此足以毕予山中会俩矣。适有友人洪自诚者，持《菜根谭》示予，且丐予序，予始视之耳。既而乇几上之陈编，屏胸中杂虑，手读之则觉：其谭性命直入玄微，道人情曲尽巖险。俯仰天地，见胸次之夷犹，；尘芥功名，知识趣之高远。笔底陶铸，无非绿树青山；口吻化工，尽是鸢鱼跃。此其自得何如，固未能深信，百据所擒词，悉砭世醒空之吃紧，非入耳出口之浮华也。谭以“菜根”名，固自清苦历练中来，亦自栽培灌溉里得，其颠风波，备尝险阴可想矣。洪子曰：“天劳我以形，吾逸吾心以补天；天厄我以遇，吾高吾道以通之。”其所自警自力者，又可思张。由是以数语弁之，俾公诸葛亮人人知菜根中有真味也。 

（此序为洪自诚好友于孔兼所作。於氏明金坛人，字符时，万历年间进士，官至礼部仪制郎中。后因直言极谏而遭贬迁。晚年自号“三峰主人”。罢官田里后隐居二十年） 

### 菜根谭序2
戊子之秋，七月既望，余以抱病在山，禁足阅藏。适岫云监院琮公由京来顾，出所刻菜根谈书，命余为序。且自言其略曰：‘来琳初受近圆，即诣西方讲席，听教于不翁老人。参请之暇，老人私诫曰：“大德聪明过人，应久在律席，调伏身心，遵五夏之制，熟三聚之文，为菩提之本，作定慧之基。何急急以听教为哉？”居未几，不善用心，失血莫医。自知法缘微薄，辞翁欲还岫云。翁曰：“善！察尔因缘在彼，当大有振作。但恐心为事役，不暇研究律部。吾有一书，首题菜根谈，系洪应明著。其间有持身语，有涉世语，有隐逸语，有显达语，有迁善语，有介节语，有仁语，有义语，有禅语，有趣语，有学道语，有见道语：词约意明，文简理诣。设能熟习沈玩而励行之，其于语默动静之间，穷通得失之际，可以补过，可以进德，且近于律，亦近于道矣。今授于尔，宜知珍重！”’时虽敬诺拜受，究竟不喻其为药石意也。厥后历理常住事务，俱忝要职。当空花之在前，不识元由眼里之翳；认水月以为真，岂知惟是天垂之影。由是心被境迁，神为力耗，不觉酿成大病。幸未及于尽耳！既微瘥间，无以解郁，因追忆往事，三复此书。乃悟从前事事皆非，深有负于老人授书时之意焉！惜是书行世已久，纸朽虫蠹，原板无从稽得。于是命工缮写，重付刊刻，请弁言于首，启迪天下后世。俾见闻读诵者，身体力行；勿使如来琳老方知悔，徒自惭伤，是所望也！一余闻琮公之说，抚卷叹曰：‘夫洪应明者，不知为何许人，其首命名题，又不知何所取义，将安序哉？’窃拟之曰：‘菜之为物，日用所不可少，以其有味也。但味由根发，故凡种菜者，必要厚培其根，其味乃厚。是此书所说世味及出世味，皆为培根之论，可弗重欤？又古人云：“性定菜根香。”夫菜根，弃物也，如此书人多忽之，而菜根之香，非性定者莫喻。如此书。唯静心沈玩者，乃能得旨。’是与，否与？既不能反质于原人，聊将以俟教于来哲！即此为序。 

时乾隆三十三年，中元节后三日，三山病夫通理谨识。 

### 菜根谭序3
余过古刹，于残经败纸中拾得《菜根谭》一录。翻视之，虽属禅宗，然于身心性命之学，实有隐隐相发明者。亟携归，重加校仇，缮写成帙。旧有序，文不雅驯，且于是书无关涉语，故芟之。著是书者为洪应明，究不知其为何许人也。 

乾隆五十九年二月二日，遂初堂主人识。 

### 菜根谭序4
《菜根谭》作者洪应明，字自诚，号还初道人，生平事迹不详。据推测，他很可能是金坛县人士，是一位久居山林的隐士。该书成书和刊行的时间可能在万历年间的中后期中或末期。这时，神宗皇帝治国无道，宦官专权，朝纲废驰，党祸横流，由嘉靖朝开始显露端倪的内忧外患至此更加深重起来，有识之士的思想异常沉闷，无法从当时十分激烈的社会矛盾中解脱出来，于是就会有人形诸笔墨，表达时代的心声。《菜根谭》与《金瓶梅》都是这个历史时期的作品，但它们的表现形式和社会性效果是不同的。《金瓶梅》以文艺小说的形式揭露社会的黑暗，令人怵目惊心而深省；《菜根谭》则以道德格言的形式指示人性的善恶，教导人们如何从复杂的人际关系中得到超脱。《金瓶梅》以其恢宏的构筑、细腻描绘社会形相而成为文学珍品，广泛流传至今。《菜根谭》却只能以其孤高的道德说教流传于僧舍道观、骚人墨客之间，几百年间，时隐时现，险些失传。可是，《菜根谭》在日本却倍受社会各界人士的珍视，事业上成功的人爱读它，失意者亦爱读它；企业界、商界的人爱读它，政界、学术界的人士也爱读它。 

《菜根谭》不是一部有系统的、逻辑严密的学术著作，而是三百多年前一位退职官僚的人生处世哲学的表白。作者揉合了儒家的中庸思想、道家的无为思想和释家的出世思想，成为一种在世出世的处世方法体系。这是该书最突出的一个特点。但《菜根谭》并非完全消极厌世的道德说教，它还有劝导人们建功立业，积极入世、乐观进取的一面。例如，他说：“天地有万古，此身不再得；人生只百年，此日最易过。幸生其间者，不可不知有生之乐，亦不可不怀虚生之忧。”他的积极入世思想是有限度的，他要求人们应该坚持一仲道德标准，符合时可以积极入世，反之，则宁可“受一时之寂寞，毋取万古之凄凉”。这种讲究道德的原则立场对于现代社会依然有借鉴意义。 

洪自诚《菜根谭》的文辞秀美，对仗工整，含义深邃，耐人寻味。台湾蔡志忠先生从其中选择一百二十五则，以其独特风格的漫画形式表现了洪氏的儒、道、释思想之三昧，确实别出心裁，读之颇令人心旷神怡。 我少时家境不裕，但生性乐观，经常喜啖橄榄数枚，蹲门坎儿上观看各种小人书、连环画和漫画，尤其是丰子恺、张乐平的作品，常常能给人们带来许多欢乐和希望，使用权人们忘记痛苦和烦恼。只有母亲唤吃菜饭的叫声能把我从观漫画的沉迷中叫醒回来。不知已有多少年没有再尝表橄榄和菜饭了，这次仔细观看蔡志忠的《漫画菜根谭》，使我很自然地联想到这两样东西，它们的清香和清味，联想到我当教师的清淡的一生。很清淡但很有味。 

我相信我的学生、同事和企业办的一些朋友也都会喜欢这部漫画集的。它可以帮助我们体会人生的滋味，回顾过去，展望未来。朋友们，当你回味人生滋味的时候，不论你的感觉是甜、是酸、是苦、是辣，还是甜、酸、苦、辣的综合，都请别忘记人生的本味只是清淡这样一层意思。否则，岂不辜负了蔡君这部漫画的美意了吗？ 
一九八九年岁末，北京。 

(此序乃虞祖尧为蔡志忠《菜根谭－－人生的滋味》 上海：三联书店 所作的序) 

### 菜根谭序5
中华民族的传统文化博大精深，源远流长。历史的长河不断地冲刷、洗礼，留下了一颗颗瑰丽无比的明珠。
《菜根谭》就是其中一颗璀璨的明珠！古人云：“谭者，谈也。性定根香。”因此，《菜根谭》亦名《菜根谈》。此外，它还有一个不甚为世人所熟知的名字——《处世修养篇》。 比较而言，用“菜根谭”或“菜根谈”作为书名似乎更具意蕴。 

关于这一书名的由来，有许多种说法，最具代表性的主要有以下几种：
1. [宋]邵伯温《邵氏闻见录》云：“汪信民常言，人常咬得菜根，则百事可做。” 
2. [宋]朱熹《朱子全书·学篇》：“某观今人因不能咬得菜根而至于违其本心者众矣，可不戒哉！” 
3. [明]于孔兼《菜根谭题词》：“谭以菜根名，固自清苦历练中来，亦自栽培灌溉里得，其颠顿风波，备尝险阻可想矣。” 
4. [清]乾隆三十三年三山病夫通理《菜根谈原序》：“菜为之物，日用所不可少，以其有味也。但味由根发，故凡种菜者必要厚培其根，其味乃厚。似此书所说世味及出世味皆为培根之论，可弗重欤？又古人云‘生定菜根香’。夫菜根，弃物也。而其香非性定者莫知。如此书，人多忽之，而其旨唯静心沉玩者方堪领会。”《鹤林玉露》一书中说到：“士大夫不可一日离菜根，百姓不可一日无色水。”这是当时贴在寺庙的门框上，教人去咬菜根味的警语，其意义是从老百姓是否面有菜色这一点，就可反观出执政者的政绩如何。因此“ 菜根”二字，在当时十分流行。无论从哪种角度去理解“菜根”二字，有一点是可以肯定的，那就是用此二字警劝世人，以坚忍不拔的毅力和艰苦朴素的作风来磨练身心，栽培灌溉，充实自我。故此，《菜根谭》通篇都显现出作者洪应明的饱谙世情，对人生百态的反复咀嚼。 

关于《菜根谭》的作者，有的本子题为洪应明，有的本子则题为洪自诚。据《四库全书总目提要》卷一四四子部小说家类存目二《仙佛奇踪》提要：“应明字自诚，号还初道人，其里贯未详。是编成于万历壬寅。”由此可知，洪应明与洪自诚分别为同一个人的名和字而已，且应是生活在明朝万历年间的文人。在《仙佛奇踪》之《佛引》中，真实居士冯梦祯写道：“洪生自诚氏，幼慕繁华，晚栖禅寂，缘是溯诸佛菩萨而为之传其神，纪其事。”据此判断，洪应明早年热衷红尘，晚年倾心佛门，这也可从其《菜根谭》中明显的“出世”与“人世”思想相混杂而找到证据。关于洪应明的其他生平履历，《明史》及其他史料均无甚多记载。在《金坛县志》和《江苏艺文志》里，都认为他是金坛人，另有一说认为他是浙江余杭人。但这种说法也只是推测而已，至今都未找到确凿证据。 

《菜根谭》从体例上来说属于清言体。晚明清言是一种精致而优美的格言式小品，其内容大多表现晚明文人的闲情逸致和庄禅幽尚。清言的语言往往融合骈文之韵与散文之气，高雅整饬而又灵动畅达。骈散兼用而多用骈语。不过，清言虽用骈语，但却与传统的骈体文风格有很大的差异。 骈文词藻华丽，色彩浓郁，讲究用典，注重声律，因而风格华丽；清言虽多偶句。但比较生活化，风格更为清新自然、流畅自如，读起来似行云流水般无碍。阅读《菜根谭》，就会感觉其既有韵文的文辞优美，音律和谐，又不失散文的浅近平易，通俗易懂，使人产生一种审美愉悦。例如，“ 昼闲人寂，听数声鸟语悠扬，不觉耳根尽彻；夜静天高，看一片云光舒卷，顿令眼界俱空”。这种诗化般的语言不但营造了空灵纯澈的气氛，更在不经意间发人深省。 

《菜根谭》的每一条目都非常短小精悍，往往只有三四十来字，最少的甚至只有十四个字，最多也不过百来字。然而就在这惜墨如金的笔触中却包含着巨大的信息量，其中谚语、鄙语、典故、传说、名言警句无不由作者信手拈来。读者在阅读此书的同时，不仅能感受到作者的处世智慧，还能在潜移默化中汲取不少传统文化精粹。 

《菜根谭》作为一部清言集，其内容并没有严密的逻辑性，甚至我们不难发现，贯穿于书中的作者的思想也并非某种纯粹的、前后一致的思想，而是儒、释、道三家的融合与碰撞。书中多次引用宋儒邵雍的诗文，如 “饮酒莫教成酩酊，看花慎勿至离披”；还经常引进佛家用语，如“真空不空，执相非真，破相亦非真”；还反复援引了道家代表人物庄子的经典著作，如：“糟糠不为彘肥，何事偏贪钩下饵；锦绮岂因牺贵，谁人能解笼中囮”。因此，《菜根谭》既主张积极人世、经营天下、为民谋福、恩泽后世的进取精神，又宣扬亲近自然、悠游山水、独善其身、清静无为的隐逸趣旨，同时也倡导悲天悯人、普度众生、透彻禅机、空灵无际的超脱境界。这种海纳百川的知识分子情怀正是中华民族的灵魂精华所在。 

从明代最初刊行的《雅尚斋遵生八笺》的序文中，可知《菜根谭》成书于万历十九年(1591)。据林家骊《洪应明与(菜根谭)》一文考证，《菜根谭》的刊行时间大约在明万历壬寅(1602)至万历壬癸(1613)之间。《菜根谭》问世后，在民间广为流传，并很快被传至日本。早在明治维新期间就有好几种版本的《菜根谭》在日本风行。又据《洪应明与(菜根谭)》一文考证得知，仅日本现存的历代《菜根谭》版本就有十三种之多，而在国内，现存的历代《菜根谭》版本有二十余种。在各种版本的流传与求同存异中，逐渐形成了两大版本系统：一种是将《菜根谭》分为前集和后集两个部分；一种是将《菜根谭》分为修省、应酬、评议、闲适和概论五个部分。其中，现存的明刻本属于前者，大部分的清刻本则属于后者。而在清刻本中又还散见有清朝石惺齐《续菜根谭》的语句。由此可见，《菜根谭》在流传与刊刻过程中，极有可能为后人所加工，在其中注入自己的主观意识与情感，这样，清刻本的《菜根谭》就有可能是后人补辑合纂而成，不可避免地与原刻本产生了悬殊、差异。 

在《菜根谭》问世的几百年间，它得到了世人的一致肯定，仿效者甚多，编著了许多续集或诸如此类的书籍。其中，尤以清人绿竹阁主人石惺齐编著的《续菜根谭》二卷最负盛名。此书由绿竹阁主人收录各家语录编辑而成，博采众长，兼容并包。在形式上，分为修养、警世、制欲、事机、治学、闲雅、贤智、慎忍、国政、交际十类。清人刘子载的《吾家菜根谭》二卷也较为出色。另外，在此类书籍中最具特色的是清末民初人归终居士撰写的《意气谱——<反菜根谭> 》。该书录有条目141条，全书分为修省、应酬、评议、闲适四卷。听涛馆主人《<反菜根谭>序》云：“其实菜根不能食，普天之下皆食菜叶，几人能食菜根耶？洪氏所言，英雄之处世间也，仙佛之居乐土也，非凡夫之处俗世也。而是编所言，尽为食菜叶辈设论，极普通。亦极超越。”据此序言和书中内容来看，作者认为明人洪应明所著的《菜根谭》颇多不切世俗生活之言论，而多为唱高调。因此，作者意在对《菜根谭》作一次反面批驳，与之针锋相对，时有妙论闪烁。读者将《菜根谭》与《反菜根谭》比照而读，将会得到不同的体会和结论。 

《菜根谭全编》一并采用了以上两种不同的版本系统：即上海图书馆藏的明刻本《菜根谭》和湖南省图书馆藏的清朝常州天宁寺沙门清镕重校刻本。明刻本《菜根谭》的正文首页冠以“还初道人洪自诚著、觉迷居士汪干初校”字样，全书分为前、后二集，共录格言362条；清刻本《菜根谭》的正文首页冠以“洪应明著”字样，全书分为修省、应酬、评议、闲适和概论五个类别，共录格言408条。两个版本相比较，有198条格言基本相同．只是有些格言的个别文字有出入，主要有以下几种情况：

1. 出现了错字，如：“人未能急亲，不宜预扬，恐来谗谮之奸；恶人未能轻去，不宜先发，恐招媒蘖之祸。”(明刻本一三二) “善人未能急亲，不宜预扬，恐来谗谮之奸；恶人未能轻去，不宜先发，恐招媒孽之祸。”(清刻本三一一)其中“孽”为错字。 
2. 多出或少了字词，如：“富贵名誉……若以权力得者，如瓶钵中花，其根不植，其萎可立而待矣。”(明刻本六0)“富贵名誉若以权力得者，其根不植，其萎可立而待矣。”(清刻本二五一) 
3. 字词位置颠倒，如：“径路窄处，留一步与人行。”(明刻本一三)“路径窄处，留一步与人行。”(清刻本二一三)。 
4. 用字或用词不同，如：“耳中常闻逆耳之言，心中常有拂心之事，才是进德修行的砥石。”(明刻本五) “耳中常闻逆耳之言，心中常有拂心之事，才是进德修行之砥石。”(清刻本二0六) 
5. 二者为通假字，如：“气机何常一毫凝滞？”(明刻本一二五) “气机何尝一毫凝滞？”(清刻本三0六)，其中“常”与“尝”为通假字。这些相异之处一方面是由于刻书人的疏忽，一方面是由于文字本身在历史演进过程中所产生的变化，还有一方面是由于刻书人的主观所为。 

我们之所以将此两个版本的《菜根谭》全文重现，合编为同一本书，是为了让读者更好地了解《菜根谭》之原貌及其流变，从中我们可以窥见原著者及补辑合纂者的思想意识及时代风貌。但是，无论是明刻本，还是清刻本，《菜根谭》的性质都没有发生任何改变，它始终是一本修身处世的清言集，它在流传过程中产生的各种变化都充分说明了世人对它的瞩目。 时至今日，《菜根谭》不仅仍被作为人们修身养性、为人处世的案头必备书．还被赋予了新的时代活力。在全球经济一体化的大趋势下，国与国之间的竞争日益激烈，这种竞争说到底就是经济的竞争，人才的竞争，而《菜根谭》一书中即包含了许多朴素的经营管理思想。例如，“德者才之主，才者德之奴。有才无德，如家无主而奴用事矣，几何不魍魉而猖狂 ”。(《菜根谭》前集一四0)这则言论对于人才管理有很大的借鉴意义，它提醒管理者不能重才而轻德，否则会后患无穷。“用人不宜刻，刻则思效者去；交友不宜滥，滥则贡谀者来。”(《菜根谭》前集二0八)这则言论强调如果经营者想招纳贤才，就要有宽广的胸怀和一颗包容之心。 

其实，《菜根谭》自问世以来，一直只被世人当作是一本个人修养心性的书籍而已，其真正被企业家所重视还得从二战后的日本说起。经历了战争创痛的日本之所以很快就崛起于世界之林．有很重要的一个原因就是它从以中国传统文化为主体的东方传统思想中汲取了养分。以《孙子兵法》和《三国演义》为例，这两本书就触及到了企业管理与发展中的一个重要方面．那就是赢得商业竞争的策略与技巧。相对而言，《孙子兵法》更多地触及了战争的战略问题，《三国演义》则更多地触及了战争的战术问题。至于《菜根谭》为何会受到日本企业家的青睐，则是因为它触及到了商业竞争的最根本的问题．即人的问题。而这就是企业管理与发展中的另一个重要方面：如何处理企业内部各种人际关系所要采取的对策与措施。这个对策与措施说到底就是要以人为本。如“居官不爱子民，为衣冠盗”。(明刻本《菜根谭》五七)“不昧己心．不尽人情，不竭物力，三者可以为天地立心，为生民立命，为子孙造福”。(明刻本《菜根谭》一八三)这些言论都充分体现了“人本”意识。其实，这里所提到的《菜根谭》对于我们的启发及带给我们的益处还只是蜻蜓点水而已，其无穷之奥妙还有待读者自己去琢磨体会。 

李伟  2006年5月 

(此序乃李伟为《菜根谭全编》 湖南：岳麓书社 撰写的前言。) 

相关作品： 有清朝石惺齐的《续菜根谭》，清人绿竹阁主人石惺齐编著的《续菜根谭》及清末民初人归终居士撰写的《意气谱——<反菜根谭> 》等，有待补录。

## 《菜根谭》明刻本

### 前集 (222)
1. 栖守道德者，寂寞一时；依附权势者，凄凉万古。故达人观物外之物，思身后之身，宁受一时之寂寞，毋取万古之凄凉。 
1. 涉世浅，点染亦浅；历事深，机械亦深。故君子与其练达，不若朴鲁；与其曲谨，不若疏狂。 
1. 君子之心事，天青日白，不可使人不知。 
君子之才华，玉韫珠藏，不可使人易知。 
1. 势利纷华，不近者为洁，近之而不染者为尤洁；  
智巧机械，不知者为高，知之而不用者为尤高。 
1. 耳中常闻逆耳之言，心中常有拂心之事，才是进德修行的砥石。若言言悦耳，事事快心，便把此生埋在鸩毒中矣。 
1. 怒雨疾风，禽鸟戚戚；光风霁日，草木欣欣。可见天地不可一日无和气，人心不可一日无喜神。 
1. 醲肥辛甘非真味，真味只是淡；  
神奇卓异非至人，至人只是常。 
1. 天地寂然不动，而气机无一息少停；  
日月昼夜奔驰，而贞明则万古不易。 
故君子闲时要有吃紧的心思，忙处要有悠闲的趣味。 
1. 夜深人静，独坐观心，始觉妄穷而真独露，每于此中得大机趣；既觉真现而妄难逃，又于此中得大惭忸。 
1. 恩里由来生害，故快意时，须早回头；  
败后或反成功，故拂心处，莫便放手。 
1. 藜口苋肠者，多冰玉清洁；衮衣玉食者，甘婢膝奴颜。盖志以澹泊明，而节从肥甘丧也。 
1. 面前的田地要放得宽，使人无不平之叹；  
身后的惠泽要流得长，使人有不匮之思。 
1. 径路窄处，留一步与人行；滋味浓的，减三分让人嗜。此是涉世一极安乐法。 
1. 作人无甚高远事业，摆脱得俗情，便入名流；  
为学无甚增益工夫，减除得物累，便超圣境。 
1. 交友须带三分侠气，做人要存一点素心。 
1. 宠利毋居人前，德业毋落人后；  
受享毋逾分外，修为毋减分中。 
1. 处世让一步为高，退步即进步的张本；  
待人宽一分是福，利人实利己的根基。 
1. 盖世功劳，当不得一个矜字；  
弥天罪过，当不得一个悔字。 
1. 完名美节，不宜独任，分些与人，可以远害全身；  
辱行污名，不宜全推，引些归己，可以韬光养德。 
1. 事事留个有余不尽的意思，便造物不能忌我，鬼神不能损我。若业必求满，功必求盈者，不生内变，必召外忧。 
1. 家庭有个真佛，日用有种真道。人能诚心和气，愉色婉言，使父母兄弟间，形骸两释，意气交流，胜于调息观心万倍矣。 
1. 好动者，云电风灯；嗜寂者，死灰槁木。须定云止水中，有鱼跃鸢飞气象，才是有道的心体。 
1. 攻人之恶，毋太严，要思其堪受；  
教人之善，毋过高，当使其可从。 
1. 粪虫至秽，变为蝉而饮露于秋风；  
腐草无光，化为萤而耀采于夏月。 
固知洁常自污出，明每从晦生也。 
1. 矜高倨傲，无非客气，降伏得客气下，而后正气伸；  
情欲意识，尽属妄心，消杀得妄心尽，而后真心现。 
1. 饱后思味，则浓淡之境都消；  
色后思淫，则男女之见尽绝。 
故人常以事后之悔悟，破临事之痴迷，则性定而动无不正。 
1. 居轩冕之中，不可无山林的气味；  
处林泉之下，须要怀廊庙的经纶。 
1. 处世不必邀功，无过便是功；  
与人不求感德，无怨便是德。 
1. 忧勤是美德，太苦则无以适性怡情；  
澹泊是高风，太枯则无以济人利物。 
1. 人至事穷势蹙，宜原其初心；  
士当行满功成，要观其末路。 
1. 富贵家宜宽厚，而反忌刻，是富贵而贫贱其行矣，如何能享？ 
聪明人宜敛藏，而反炫耀，是聪明而愚懵其病矣，如何不败？ 
1. 居卑而后知登高之为危，处晦而后知向明之太露；  
守静而后知好动之过劳，养默而后知多言之为躁。 
1. 放得功名富贵之心下，便可脱凡；  
放得道德仁义之心下，纤可入圣。 
1. 利欲未尽害心，意见乃害心之蟊贼；  
声色未必障道，聪明乃障道之藩屏。 
1. 人情反复，世路崎岖。 
行不去处，须知退一步之法；  
行得去处，务加让三分之功。 
1. 待小人，不难于严，而难于不恶；  
待君子，不难于恭，而难于有礼。 
1. 宁守浑噩而黜聪明，留些正气还天地；  
宁谢纷华而甘澹泊，遗个清名在乾坤。 
1. 降魔者，先降自心，心伏，则群邪退听；  
驭横者，先驭此气，气平，则外横不侵。 
1. 教弟子，如养闺女，最要严出入，谨交游。若一接近匪人，是清净田中，下一不净种子，便终身难植嘉禾矣。 
1. 欲路上事，毋乐其便而姑为染指，一染指便深入万仞；  
理路上事，无惮其难而稍为退步，一退步便远隔千山。 
1. 念头浓者，自待厚，待人亦厚，处处皆浓；  
念头淡者，自待薄，待人亦薄，处处皆淡。 
故君子居常嗜好，不可太浓艳，亦不宜太枯寂。 
1. 彼富我仁，彼爵我义，君子固不为君相所牢笼；  
人定胜天，志壹动气，君子亦不受造物之陶铸。 
1. 风恬浪静中，见人生之真境；  
味淡声希处，识心体之本然。 
1. 立身不高一步立，如尘里振衣，泥中濯足，如何超达；  
处世不退一步处，如飞蛾投烛，羝羊触藩，如何安乐。 
1. 学者要收拾精神，并归一路。如修德而留意于事功名誉，必无实诣；读书而寄兴于吟咏风雅，定不深心。 
1. 人人有个大慈悲，维摩屠刽无二心也；  
处处有种真趣味，金屋茅檐非两地也。 
只是欲蔽情封，当面错过，便咫尺千里矣。 
1. 进德修道，要个木石的念头，若一有欣羨，便趋欲境；  
济世经邦，要段云水的趣味，若一有贪著，便堕危机。 
1. 吉人无论作用安详，即梦寐神魂，无非和气；  
凶人无论行事狠戾，即声音笑貌，浑是杀机。 
1. 肝受病，则目不能视；肾受病，则耳不能听；病受于人所不见，必发于人所共见。故君子欲无得罪于昭昭，先无得罪于冥冥。 
1. 福莫福于少事，祸莫祸于多心。 
唯苦事者，方知少事之为福；  
唯平心者，始知多心之为祸。 
1. 处治世宜方，处乱世宜圆，处叔季之世，当方圆并用；  
待善人宜宽，待恶人宜严，待庸众之人，当宽严互存。 
1. 我有功于人不可念，而过则不可不念；  
人有恩于我不可忘，而怨则不可不忘。 
1. 施恩者，内不见己，外不见人，则斗粟可当万钟之惠；  
利物者，计己之施，责人之报，虽百镒难成一文之功。 
1. 人之际遇，有齐有不齐，而能使己独齐乎？ 
己之情理，有顺有不顺，而能使人皆顺乎？ 
以此相观对治，亦是一方便法门。 
1. 心地清净，方可读书学古。不然，见一善行，窃以济私，闻一善言，假以覆短，是又藉寇兵而赍盗粮矣。 
1. 奢者富而不足，何如俭者贫而有余；  
能者劳而府怨，何如拙者逸而全真。 
1. 读书不见圣贤，为铅椠佣；  
居官不爱子民，为衣冠盗；  
讲学不尚躬行，为口头禅；  
立业不思种德，为眼前花。 
1. 人心有一部真文章，都被残编断简封锢了；有一部真鼓吹，都被妖姬艳舞湮没了。学者须扫除外物，直觅本来，才有个真受用。 
1. 苦心中，常得悦心之趣；  
得意时，须防失意之悲。 
1. 富贵名誉，自道德来者，如山林中花，自是舒余繁衍；自功业来者，如盆槛中花，便有迁徙废兴；若以权力得者，如瓶钵中花，其根不值，其萎可立而待矣。 
1. 春至时和，花尚铺一段好色，鸟且啭几句好音。士君子幸值清时，复遇温饱，不思立好言，行好事，虽是在世百年，恰似未生一日。 
1. 学者有段竞业的心思，又要有段潇洒的趣味。若一味敛束清苦，是有秋杀，无春生，何以发育万物。 
1. 真廉无廉名，图名者正所以为贪；  
大巧无巧术，用术者乃所以为拙。 
1. 欹器以满覆，扑满以空全。故君子宁居无不居有，宁处缺不处完。 
1. 名根未拔者，纵轻千乘甘一瓢，总堕尘情；  
客气未融者，虽泽四海利万世，终为剩技。 
1. 心体光明，暗室中有青天；  
念头暗昧，白日下生厉鬼。 
1. 人知名位为乐，不知无名无位之乐为最真；  
人知饥寒为忧，那知不饥不寒之忧为更甚。 
1. 为恶而畏人知，恶中犹有善路；  
为善而急人知，善处即是恶根。 
1. 天之机缄不测。抑而伸，伸而抑，皆是播弄英雄，颠倒豪杰处。君子只是逆来顺受，居安思危，天亦无所施其技俩矣。 
1. 燥性者火炽，遇物则焚；寡恩者冰清，逢物必杀；凝滞固执者，如死水腐木，生机已绝。俱难建功业而延福祇。 
1. 福不可邀，养喜神，以为召福之本而已；  
祸不可避，去杀机，以为远祸之方而已。 
1. 十语九中，未必称奇，一语不中，则愆尤骈集；  
十谋九成，未必归功，一谋不成，则訾议丛兴。 
君子所以宁默毋躁，宁拙毋巧。 
1. 天地之气，暖则生，寒则杀。故性气清冷者，受享亦凉薄。唯和气热心之人，其福亦厚，其泽亦长。 
1. 天理路上甚宽，稍游心，胸中便觉高明广大；  
人欲路上甚窄，才寄迹，眼前俱是荆棘泥涂。 
1. 一苦一乐相磨链，链极而成福者，其福始久；  
一疑一信相参勘，勘极而成知者，其知始真。 
1. 心不可不虚，虚则义理来居；  
心不可不实，实则物欲不入。 
1. 地之秽者多生物，水之清者常无鱼。故君子当存含垢纳污之量，不可持好洁独行之操。 
1. 泛驾之马可就驰驱，跃冶之金终归型范。只一优游不振，便终身无个进步。白沙云：“为人多病未足羞，一生无病是吾忧。”真确论也。 
1. 人只一会贪私，便销刚为柔，塞智为昏，变恩为惨，染洁为污，坏了一生人品。故古人以不贪为宝，所以度越一世。 
1. 耳目闻见为外贼，情欲意识为内贼。只是主人翁惺惺不昧，独坐中堂，贼便化为家人矣。 
1. 图未就之功，不如保已成之业；  
悔既往之失，不如防将来之非。 
1. 气象要高旷，而不可疏狂；  
心思要缜密，而不可琐屑；  
趣味要冲澹，而不可偏枯；  
操守要严明，而不可激烈。 
1. 风来疏竹，风过而竹不留声；  
雁度寒潭，雁去而潭不留影。 
故君子事来而心始现，事去而心随空。 
1. 清能有容，仁能善断；明不伤察，直不过矫。是谓蜜饯不甜，海味不咸，才是懿德。 
1. 贫家净扫地，贫女净梳头，景花虽不艳丽，气度自是风雅。士君子一当穷愁寥落，奈何辄自废弛哉。 
1. 闲中不放过，忙处有受用；  
静中不落空，动处有受用；  
暗中不欺隐，明处有受用。 
1. 念头起处，才觉向欲路上去，便挽从理路上来。一起便觉，一觉便转，此是转祸为福，起死回生的关头，切莫轻易放过。 
1. 静中念虑澄澈，见心之真体；  
闲中气象从容，识心之真机；  
淡中意趣冲夷，得心之真味。 
观心证道，无如此三者。 
1. 静中静非真静，动处静得来，才是性天之真境；  
乐才乐非真乐，苦民乐得来，才见心体之真机。 
1. 舍己毋处其疑，处其疑，即所舍之志多愧矣；  
施人无责其报，责其报，并所施之心俱非矣。 
1. 天薄我以福，吾厚吾德以迓之；  
天劳我以形，吾逸吾心以补之；  
天厄我以遇，吾亨吾道以通之。天且奈我何哉。 
1. 贞士无心徼福，天即就无心处牖其衷；  
憸人着意避祸，天即就着意中夺其魄。 
可见天之机权最神，人之智巧何益。 
1. 声妓晚岁从良，一世之烟花无碍；  
贞妇白头失守，半生之消苦俱非。 
语云：“看人只看后半截。”真名言也。 
1. 平民肯种德施惠，便是无位的公相；  
士夫徒贪权市宠，竟成有爵的乞人。 
1. 问祖宗之德泽，吾身所享者是，当念其积累之难；  
问子孙之福祉，吾身所贻者是，要思其倾覆之易。 
1. 君子而诈善，无异小人之肆恶；  
君子而改节，不及小人之自新。 
1. 家人有过，不宜暴怒，不宜轻弃。此事难言，借他事隐讽之；今日不悟，俟来日再警之。如春风解冻，如和气消冰，才是家庭的型范。 
1. 此心常看得圆满，天下自无缺憾之世界；  
此心常放得宽平，天下自无险侧之人情。 
1. 澹泊之士，必为浓艳者所疑；  
检饰之人，多为放肆者所忌。 
君子处此，固不可少变其操履，亦不可露其锋芒。 
1. 居逆境中，周身皆针砭药石，砥节励行而不觉；  
处顺境内，满前尽兵刃戈矛，销膏糜骨而不知。 
1. 生长富贵丛中的，嗜欲如猛火，权势如烈焰。若不带些清冷气味，其火焰若不焚人，必将自烁矣。 
1. 人心一真，便霜可飞，城可摧，金石可贯。若伪妄之人，行骸徒具，真己已亡，对人则面目可憎，独居则形影自愧。 
1. 文章做到极处，无有他奇，只是恰好；  
人品做到极处，无有他异，只是本然。 
1. 以幻迹言，无论功名富贵，即肢体亦属委形；  
以真境言，无论父母兄弟，即万物皆吾一体。 
人能看得破，认得真，才可以任天下之负担，亦可脱世间之缰锁。 
1. 爽口之味，皆烂肠腐骨之药，五分便无殃；  
快心之事，悉败身丧德之媒，五分便无悔。 
1. 不责人小过，不发人阴私，不念人旧恶。三者可以养德，亦可以远害。 
1. 士君子持身不可轻，轻则物能挠我，而无悠闲镇定之趣；  
用意不可重，重则我为物泥，而无潇洒活泼之机。 
1. 天地有万古，此身不再得；  
人生只百年，此日最易过。 
幸生其间者，不可不知有生之乐，亦不可不怀虚生之忧。 
1. 怨因德彰，故使人德我，不若德怨之两忘；  
仇因恩立，故使人知恩，不若恩仇之俱泯。 
1. 老来疾病，都是壮时招的；  
衰后罪孽，都是盛时作的。 
故持盈履满，君子尤兢兢焉。 
1. 市私恩，不如扶公议；  
结新知，不如敦旧好；  
立荣名，不如种隐德；  
尚奇节，不如谨庸行。 
1. 公道正论，不可犯手，一犯，则贻羞万世；  
权门私窦，不可着脚，一著，则点汗终身。 
1. 曲意而使人喜，不若直躬而使人忌；  
无善而致人誉，不若无恶而致人毁。 
1. 处父兄骨肉之变，宜从容，不宜激烈；  
遇朋友交游之失，宜剀切，不宜优游。 
1. 小处不渗漏，暗处不欺隐，末路不怠荒，才是个真正英雄。 
1. 千金难结一时之欢，一饭竟致终身之感。盖爱重反为仇，薄极反成喜也。 
1. 藏巧于拙，用晦而明，寓清之浊，以屈为伸，真涉世之一壶，藏身之三窟也。 
1. 衰飒的景象，就在盛满中；  
发生的机缄，即在零落内。 
故君子居安，宜操一心以虑患；处变，当坚百忍以图成。 
1. 惊奇喜异者，无远大之识；  
苦节独行者，非恒久之操。 
1. 当怒火欲水正腾沸处，明明知得，又明明犯著。知的是谁，犯的又是谁，此处能猛然转念，邪魔便为真君矣。 
1. 毋偏信而为奸所欺， 
毋自任而为气所使。 
毋以己之长而形人之短， 
毋因己之拙而忌人之能。 
1. 人之短处，要曲为弥缝，如暴而扬之，是以短攻短；  
人有顽的，要善为化诲，如忿而疾之，是以顽济顽。 
1. 遇沈沈不语之士，且莫输心；  
见悻悻自好之人，尤须防口。 
1. 念头昏散处，要知提醒；  
念头吃紧时，要知放下。 
不然恐去昏昏之病，又来憧憧之扰矣。 
1. 霁日青天，倏变为迅雷震电；  
疾风怒雨，倏转为朗月晴空。 
气机何尝有一毫凝滞，太虚何尝有一毫障塞，人之心体，亦当如是。 
1. 胜私制欲之功，有曰识不早，力不易者，有曰识得破，忍不过者。盖识是一颗照魔的明珠，力是一把斩魔的慧剑，两不可少也。 
1. 觉人之诈，不形于言；  
受人之侮，不动于色。 
此中有无穷意味，亦有无穷受用。 
1. 横逆困穷是煅炼豪杰的一副鑪锤，能受其煅炼，则身心交益，不受其煅炼，则身心交损。 
1. 吾身一小天地也，使喜怒不愆，好恶有则，便是燮理的工夫；  
天地一大父母也，使民无怨咨，物无氛疹，亦是敦睦的气象。 
1. 害人之心不可有，防人之心不可无，此戒疏于虑也；  
宁受人之欺，毋逆人之诈，此儆伤于察也；  
二语并存，精明而浑厚矣。 
1. 毋因群疑而阻独见， 
毋任己意而废人言， 
毋私小惠而伤大体， 
毋借公论以快私情。 
1. 善人未能急亲，不宜预扬，恐来谗谮之奸；  
恶人未能轻去，不宜先发，恐遭媒孽之祸。 
1. 青天白日的节义，自暗室屋漏中培来；  
旋乾转坤的经纶，自临深履薄处缫出。 
1. 父慈子孝，兄友弟恭，纵做到极处，俱是合当如此，著不得一毫感激的念头。如施者任德，受者怀恩，便是路人，便成市道矣。 
1. 有妍必有丑为之对，我不夸妍，谁能丑我；  
有洁必有污为之仇，我不好洁，谁能污我。 
1. 炎凉之态，富贵更甚于贫贱；  
妒忌之心，骨肉尤狠于外人。 
此处若不当以冷肠，御以平气，鲜不日坐烦恼障中矣。 
1. 功过不容少混，混则人怀惰堕之心；  
恩仇不可太明，明则人起携贰之志。 
1. 爵位不宜太盛，太盛则危；  
能事不宜尽毕，尽毕则衰；  
行谊不宜过高，过高则谤兴而毁来。 
1. 恶忌阴，善忌阳，故恶之显者祸浅，而隐者祸深；善之显者功小，而隐者功大。 
1. 德者才之主，才者德之奴。有才无德，如家无主而奴用事矣，几何不魍魉猖狂。 
1. 锄奸杜幸，要放他一条去路。若使之一无所容，譬如塞鼠穴者，一切去路都塞尽，则一切好物俱咬破矣。 
1. 当与人同过，不当与人同功，同功则相忌；  
可与人共患难，不可与人共安乐，安乐则相仇。 
1. 士君子，贫不能济物者，遇人痴迷处，出一言提醒之；遇人急难处，出一言解救之，亦是无量功德。 
1. 饥则附，饱则飏；燠则趋，寒则弃，人情通患也。 
君子宜净拭冷眼，慎毋轻动刚肠。 
1. 德随量进，量由识长。故欲厚其德，不可不弘其量；欲弘其量，不可不大其识。 
1. 一镫荧然，万籁无声，此吾人初入宴寂时也；  
晓梦初醒，群动未起，此吾人初出混沌处也。 
乘此而一念回光，炯然返照，始知耳目口鼻皆桎梏，而情欲嗜好悉机械矣。 
1. 反己者，触事皆成药石；  
尤人者，动念即是戈矛。 
一以辟众善之路，一以导诸恶之源，相去霄壤矣。 
1. 事业文章随身销毁，而精神万古如新；  
功名富贵逐世转移，而气节千载一日。 
君子信不当以彼易此也。 
1. 鱼网之设，鸿则罹其中；  
螳螂之贪，雀又乘其后。 
机里藏机，变外生变，智巧何足恃哉。 
1. 作人无点真恳念头，便成个花子，事事皆虚；涉世无段圆活机趣，便是个木人，处处有碍。 
1. 水不波则自定，鉴不翳则自明，故心无可清，去其混之者，而清自现；乐不必寻，去其苦之者，而乐自存。 
1. 有一念犯鬼神之禁，一言而伤天地之和，一事而酿子孙之祸者，最宜切戒。 
1. 事有急之不白者，宽之或自明，毋躁急以速其忿；  
人有操之不从者，纵之或自化，毋操切以益其顽。 
1. 节义傲青云，文章高白雪，若不以性情陶镕之，终为血气之私，技能之末。 
1. 谢事当谢于正盛之时， 
居身宜居于独后之地。 
谨德须谨于至微之事， 
施恩务施于不报之人。 
1. 交市人，不如友山翁；  
谒朱门，不如亲白屋；  
听街谈巷语，不如闻牧唱樵歌；  
谈今人失德过差，不如述古人嘉言懿行。 
1. 德者事业之基，未有基不固而栋宇坚久者。 
心者后嗣之本，未有本不立而枝叶茂荣者。 
1. 前人云：“抛却自家无尽藏，沿门持钵效贫儿。”又云：“暴富贫儿休说梦，谁家灶里火无烟？”一箴自昧所有，一箴自夸所有，可为学人切戒。 
1. 道是一重公众物事，当随人而接引。 
学是一个寻常家饭，当随事而讲求。 
1. 信人者，人未必尽诚，己则独诚矣；  
疑人者，人未必皆诈，己则先诈矣。 
1. 念头宽厚的，如春风煦育，万物遭之而生；  
念头忌刻的，如朔雪阴凝，万物遭之而死。 
1. 为善不见其益，如草里东瓜，自应暗长；  
为恶不见其损，如庭前春雪，势必潜消。 
1. 遇故旧之交，意气要愈新；  
处隐微之地，心迹宜愈显；  
待衰朽的辈，恩礼当愈隆。 
1. 勤者敏于德义，而世人借勤以济其贫；  
俭者淡于货利，而世人假俭以饰其吝。 
君子持身之符，反为小人营私之具矣。惜哉。 
1. 凭意兴作为者，随作则随止，岂是不退之车轮；  
从情识解悟者，有悟则有迷，终非常明之灯烛。 
1. 人之过误宜恕，而在己则不可恕；  
己之困辱宜忍，而在人则不可忍。 
1. 能脱俗便是奇，作意尚奇者，不为奇而为异；  
不合污便是清，矫情求清者，不为清而为激。 
1. 恩宜自淡而浓，先浓后淡者，人忘其惠；  
威宜自严而宽，先宽后严者，人怨其酷。 
1. 心虚则性现，不息心而求见性，如拨波觅月；  
意净则心清，不了意而求明心，如索镜增尘。 
1. 我贵而人奉之，奉此峨冠大带也；  
我贱而人侮之，侮此布衣草履也。 
然则原非奉我，我胡为喜？原非侮我，我胡为怒？ 
1. “为鼠常留饭，怜蛾不点灯”，古人此等念头，今人学之，便是一点生生之机。无此，便所谓土木形骸而已。 
1. 心体便是天体，一念之喜，景星庆云；一念之怒，震雷暴雨；一念之慈，和风甘露；一念之严，烈日秋霜；何者所感，只要随起随灭，廓然无碍，便与太虚同体。 
1. 无事时，心易昏昧，宜寂寂而照以惺惺；  
有事时，心易奔逸，宜惺惺而主以寂寂。 
1. 议事者，身在事外，宜悉利害之情；  
任事者，身居事中，当绝利害之虑。 
1. 士君子处权门要路，操履要严明，心气要和易，毋诡随而陷腥膻之党，亦毋矫激而忘蜂虿之危。 
1. 标节义者，必以节义受谤；榜道学者，常因道学招尤；故君子不近恶事，亦不立善名，只要和气浑然，才是居身之宝。 
1. 遇欺诈的人，以诚心感动之；  
遇暴戾的人，以和气薰蒸之；  
遇倾邪私曲的人，以名义气节激砺之；  
天下之人，无不入我陶冶中矣。 
1. 一念慈祥，可以酝酿两间和气；  
寸心洁白，可以昭垂百代清芬。 
1. 阴谋怪习，异行奇能，俱是涉世的祸胎。杀身的利器，只一个庸德庸行，便可以完混沌而召和平。 
1. 语云：“登山耐侧路，踏雪耐危桥。”一耐字极有意味。如倾险之人情，坎坷之世道，若不得一耐字撑持过去，几何不堕入榛莽坑堑哉。 
1. 夸逞功业，炫耀文章，皆是靠外物做人。不知心体莹然，本来不失，即无寸功只字，亦自有堂堂正正做人处。 
1. 忙里要偷闲，须先向闲时讨个把柄；  
闹中要取静，须先从静里立个根基；  
不然，未有不因境而迁，随时而靡者。 
1. 不昧己心，不尽人情，不竭物力；三者可以为天地立心，为生民立命，为子孙造福。 
1. 居官有二语，曰：“惟公则生明，惟廉则生威。” 
居家有二语，曰：“惟恕则情平，惟俭则用足。” 
1. 处富贵之地，要知贫贱的痛痒；  
当少壮之时，须念衰老的辛酸。 
1. 持身不可太皎洁，一切污辱垢秽，要茹纳些；  
与人不可太分明，一切善恶贤愚，要包容得。 
1. 休与小人仇仇，小人自有对头；  
休向君子谄媚，君子原无私惠。 
1. 纵欲之病可医，而执理之病难医；  
事物之障可除，而义理之障难除。 
1. 磨砺当如百炼之金，急就者，必非邃养；  
施为宜似千钧之弩，轻发者，决无宏功。 
1. 宁为小人所忌毁，毋为小人所媚悦；  
宁为君子所责备，毋为君子所包容。 
1. 好利者，轶出于道义之外，其害显而浅；  
好名者，窜入于道义之中，其害隐而深。 
1. 受人之恩，虽深不报，怨则浅亦报之；  
闻人之恶，虽隐不疑，善则显亦疑之。 
此刻之极，薄之尤也，宜切戒之。 
1. 谗夫毁士，如寸云蔽日，不久自明；  
媚子阿人，似隙风侵肌，无疾亦损。 
1. 山之高峻处无木，而谿谷回环则草木丛生；  
水之湍急处无鱼，而渊潭停蓄则鱼鳖聚集。 
此高绝之行，褊急之衷，君子重有戒焉。 
1. 建功立业者，多圆融之士；  
偾事失机者，必执拗之人。 
1. 处世不必与俗同，亦不宜与俗异；  
作事不必令人喜，亦不可令人憎。 
1. 日既暮而犹烟霞绚烂，岁将晚而更橙橘芳馨。故末路晚年，君子更宜精神百倍。 
1. 鹰立如睡，虎行似病，正是他攫鸟噬人法术。故君子要聪明不露，才华不逞，才有任重道远的力量。 
1. 俭，美德也，过俭则为悭吝，为鄙啬，反伤雅道；  
让，懿行也，过让则为足恭，为曲谨，多出机心。 
1. 毋忧拂意，毋喜快心，毋恃久安，毋惮初难。 
1. 宴饮之乐多，不是个好人家；  
声华之习胜，不是个好士子；  
名位之念重，不是个好臣工。 
1. 世人以心惬处为乐，却被乐心引入苦处；  
达士以心拂处为乐，终由苦心换得乐来。 
1. 居盈满者，如水之将溢未溢，切忌再加一滴；  
处危急者，如木之将折未折，切忌再加一搦。 
1. 冷眼观人，冷耳听语，冷情当感，冷心思理。 
1. 仁人心地宽舒，便福厚而庆长，事事成个宽舒气象；  
鄙夫念头迫促，便福薄而泽短，事事得个迫促规模。 
1. 闻恶不可就恶，恐为谗夫泄怒；  
闻善不可急亲，恐引奸人进身。 
1. 性躁心粗者，一事无成；  
心和气平者，百福自集。 
1. 用人不宜刻，刻则思效者去；  
交友不宜滥，滥则贡谀者来。 
1. 风斜雨急处，要立得脚定；  
花浓柳艳处，要著得眼高；  
路危径险处，要回得头早。 
1. 节义之人济以和衷，才不启忿争之路；  
功名之士承以谦德，方不开嫉妒之门。 
1. 士大夫居官，不可竿牍无节，要使人难见，以杜幸端；  
居乡不可崖岸太高，要使人易见，以敦旧好。 
1. 大人不可不畏，畏大人则无放逸之心；  
小民亦不可不畏，畏小民则无豪横之习。 
1. 事稍拂逆，便思不如我的人，则尤怨自消；  
心稍怠荒，便思胜似我的人，则精神自奋。 
1. 不可乘喜而轻诺，不可因醉而生嗔，不可乘快而多事，不可因倦而鲜终。 
1. 善读书者，要读到手舞足蹈处，方不落筌蹄；  
善观物者，要观到心融神洽时，方不泥迹象。 
1. 天贤一人，以诲众人之愚，而世反逞其所长，以形人之短；  
天富一人，以济众人之困，而世反挟其所有，以凌人之贫。  
真天之戮民哉。 
1. 至人何思何虑，愚人不识不知，可与论学亦可与建功。唯中材的人，多一番思虑知识，便多一番臆度猜疑，事事难与下手。 
1. 口乃心之门，守口不密，泄尽真机；  
意乃心之足，防意不严，走尽邪蹊。 
1. 责人者，原无过于有过之中，则情平；  
责己者，求有过于无过之内，则德进。 
1. 赤子者，大人之胚胎；秀才者，宰相之基础。此时若火力不到，陶铸不纯，他日涉世立朝，终难成个令器。 
1. 君子处患难而不忧，当宴游而益加惕虑；  
遇权豪而不惧，对惸独而反若惊心。 
1. 桃李虽艳，何如松苍柏翠之坚贞；  
梨杏虽甘，何如橘绿橙黄之馨冽。  
信乎，浓夭不及淡久，早秀不如晚成也。 

### 后集 (134)
1. 谭山林之楽者、未必真得山林之趣。 
厌名利之谈者、未必尽忘名利之情。 
2. 钓水逸事也、尚持生杀之柄。 
奕棋清戯也、且动戦争之心。 
3. 鴬花茂而山浓谷艶、総是乾坤之幻境。 
水木落而石痩崖枯、才见天地之真吾。 
4. 歳月本长。 
而忙者自促。 
天地本寛、而鄙者自隘。 
风花雪月本闲、而労攘者自冗。 
5. 得趣不在多。 
盆池拳石间、烟霞具足。 
会景不在远。 
蓬窗竹屋下、风月自賖。 
6. 聴静夜之钟声、唤醒梦中之梦、観澄潭之月影、窥见身外之身。 
7. 鸟语虫声、総是伝心之诀。 
花英草色、无非见道之文。 
学者、要天机清彻、胸次玲珑、触物皆有会心处。 
8. 人解読有字书、不解読无字书。 
知弾有弦琴、不知弾无弦琴。 
以迹用、不以神用、何以得琴书之趣。 
9. 心无物欲、即是秋空霁海。 
坐有琴书、便成石室丹丘。 
10. 宾朋云集、剧饮淋漓楽矣。 
俄而漏尽烛残、香销茗冷、不覚反成呕咽、令人索然无味。 
天下事率类此、人奈何不早回头也。 
11. 会得个中趣、五湖之烟月、尽入寸里。 
破得眼前机、千古之英雄、尽帰掌握。 
12. 山河大地、已属微尘。 
而况尘中之尘。 
血肉身躯、且帰泡影。 
而况影外之影。 
非上上智、无了了心。 
13. 石火光中、争长竞短。 
几何光阴。 
蜗牛角上、较雌论雄。 
许大世界。 
14. 寒灯无焔、敝裘无温、総是播弄光景。 
身如槁木、心似死灰、不免堕落顽空。 
15. 人肯当下休、便当下了。 
若要寻个歇处、则婚嫁未完、事亦不少。 
僧道虽好、心亦不了。 
前人云、如今休去便休去、若觅了时无了时。 
见之卓矣。 
16. 従冷视热、然后知热处之奔驰无益。 
従冗入闲、然后覚闲中之滋味最长。 
17. 有浮云富贵之风。而不必岩栖穴处。无膏肓泉石之癖。而常自酔酒耽诗。 
竞逐聴人、而不谦尽酔。 
括淡适己、而不夸独醒。 
此釈氏所谓、不为法缠、不为空缠、身心两自在者 
18. 延促由于一念、寛窄系之寸心。 
故机闲者、一日遥于千古、意広者、斗室寛若两闲。 
19. 损之又损、栽花种竹、尽交还乌有先生。 
忘无可忘、焚香煮茗、総不问白衣童子。 
20. 都来眼前事、知足者仙境、不知足者凡境。 
総出世上因、善用者生机、不善用者杀机。 
21. 趋炎附势之祸、甚惨亦甚速。 
栖恬守逸之味、最淡亦最长。 
22. 松涧辺、携杖独行、立处云生破衲。 
竹窗下、枕书高卧、覚时月侵寒毡。 
23. 色欲火炽、而一念及病时、便兴似寒灰。 
名利饴甘、而一想到死地、便味如嚼蝋。 
故人常忧死虑病、亦可消幻业而长道心。 
24. 争先的径路窄、退后一歩自寛平一歩。 
浓艶的滋味短、清淡一分自悠长一分。 
25. 忙处不乱性、须闲处心神养得清。 
死时不动心、须生时事物看得破。 
26. 隠逸林中无栄辱、道义路上无炎凉。 
27. 热不必除、而除此热悩、身常在清凉台上。 
穷不可遣、而遣此穷愁、心常居安楽窝中。 
28. 进歩处、便思退歩、庶免触藩之涡。 
着手时、先図放手、才脱骑虎之危。 
29. 贪得者、分金恨不得玉、封公怨不受侯、権豪自甘乞丐。 
知足者、藜羮旨于膏梁、布袍暖于狐貉、编民不譲王公。 
30. 矜名、不若逃名趣。 
练事、何如省事闲。 
31. 嗜寂者、観白云幽石而通玄、趋栄者、见清歌妙舞而忘倦。 
唯自得之士、无喧寂、无栄枯、无往非自适之天。 
32. 孤云出岫、去留一无所系。 
朗镜悬空、静躁两不相干。 
33. 悠长之趣、不得于醲酽、而得于啜菽饮水。 
惆怅之懐、不生于枯寂、而生于品竹调丝。 
固知浓所味常短、淡中趣独真也。 
34. 禅宗曰、饥来吃饭倦来眠。 
诗旨曰、眼前景致口头语。 
盖极高寓于极平、至难出于至易、有意者反远、无心者自近也。 
35. 水流而境无声、得处喧见寂之趣。 
山高而云不碍、悟出有入无之机。 
36. 山林是胜地、一営恋便成市朝。 
书画是雅事、一贪痴便成商贾。 
盖心无染着、欲界是仙都。 
心有系恋、楽境成苦海矣。 
37. 时当喧雑、则平日所记忆者、皆漫然忘去。 
境在清宁、则夙昔所遗忘者、又恍尔现前。 
可见静躁稍分、昏明顿异也。 
38. 芦花被下、卧雪眠云、保全得一窝夜気。 
竹叶杯中、吟风弄月、躲离了万丈红尘。 
39. 衮冕行中、着一藜杖的山人、便増一段高风。 
渔樵路上、著一衮衣的朝士、転添许多俗気。 
固知浓不胜淡、俗不如雅也。 
40. 出世之道、即在渉世中、不必绝人以逃世。 
了心之功、即在尽心内、不必绝欲以灰心。 
41. 此身常放在闲处、栄辱得失、谁能差遗我。 
此心常安在静中、是非利害、谁能瞒昧我。 
42. 竹篱下、忽闻犬吠鶏鸣、恍似云中世界。 
芸窗中、雅聴蝉吟鸦噪、方知静里乾坤。 
43. 我不希栄、何忧乎利禄之香饵。 
我不竞进、何畏乎仕官之危机。 
44. 徜徉于山林泉石之闲、而尘心渐息。 
夷犹于诗书図画之内、而俗気潜消。 
故、君子虽不玩物丧志、亦常借境调心。 
45. 春日気象繁华、令人心神骀荡。 
不若秋日云白风清、兰芳桂馥、水天一色、上下空明、使人神骨倶清也。 
46. 一字不识、而有诗意者、得诗家真趣。 
一偈不参、而有禅味者、悟禅教玄机。 
47. 机动的、弓影疑为蛇蝎、寝石视为伏虎。 
此中浑是杀気。 
念息的、石虎可作海鸥、蛙声可当鼓吹、触处倶见真机。 
48. 身如不繋之舟、一任流行坎止。 
心似既灰之木、何妨刀割香涂。 
49. 人情聴鴬啼则喜、闻蛙鸣则厌。 
见花则思培之、遇草则欲去之。 
倶是以形気用事。 
若以性天视之、何者非自鸣其天机、非自畅其生意也。 
50. 髪落歯疏、任幻形之雕谢、鸟吟花笑、识自性之真如。 
51. 欲其中者、波沸寒潭、山林不见其寂。 
虚其中者、凉生酷暑、朝市不知其喧。 
52. 多蔵者厚亡。 
故知富不如贫之无虑。 
高歩者疾颠。 
故知贵不如贱之常安。 
53. 読易暁窗、丹砂研松间之露。 
谭経午案、宝磬宣竹下之风。 
54. 花居盆内、终乏生机、鸟入笼中、便减天趣。 
不若山间花鸟、错雑成文、翺翔自若、自是悠然会心。 
55. 世人只縁认得我字太真。 
故多种种嗜好、种种烦悩。 
前人云、不复知有我、安知物为贵。 
又云、知身不是我、烦悩更何侵。 
真破的之言也。 
56. 自老视少、可以消奔驰角逐之心。 
自瘁视栄、可以绝纷华靡丽之念。 
57. 人情世态、倏忽万端、不宜认得太真。 
尧夫云、昔日所云我、而今却是伊。 
不知今日我又属后来谁。 
人常作是観、便可解却胸中罥矣。 
58. 热闹中、着一冷眼、便省许多苦心思。 
冷落处、存一热心、便得许多真趣味。 
59. 有一楽境界、就有一不楽的相対待。 
有一好光景、就有一不好的相乘除。 
只是寻常家饭、素位风光、才是个安楽的窝巣。 
60. 帘栊高敞、看青山绿水呑吐云烟、识乾坤之自在。 
竹树扶疏、任乳燕鸣鸠送迎时序、知物我之两忘。 
61. 知成之必败、则求成之心、不必太坚。 
知生之必死、则保生之道、不必过労。 
62. 古徳云、竹影扫階尘不动。 
月轮穿沼水无痕。 
吾儒云、水流任急境常静。 
花落虽频意自闲。 
63. 林间松韵、石上泉声、静里聴来、识天地自然鸣佩。 
草际烟光、水心云影、闲中観去、见乾坤最上文章。 
64. 眼看西晋之荆榛、犹矜白刄。 
身属北邙之狐兔、尚惜黄金。 
语云、猛獣易伏、人心难降。 
谿壑易填、人心难満。 
信哉。 
65. 心地上无风涛、随在皆青山绿树。 
性天中有化育、触处见鱼跃鸢飞。 
66. 峨冠大帯之士、一旦睹軽蓑小笠飘飘然逸也、未必不动其咨嗟。 
长筵広席之豪、一旦遇疏帘净几悠悠焉静也、未必不増其绻恋。 
人奈何駆以火牛、诱以风马、而不思自适其性哉。 
67. 鱼得水逝、而相忘乎水。 
鸟乘风飞、而不知有风。 
识此可以超物累、可以楽天机。 
68. 狐眠败砌、兔走荒台、尽是当年歌舞之地。 
露冷黄花、烟迷衰草、悉属旧时争戦之场。 
盛衰何常、强弱安在。 
念此令人心灰。 
69. 宠辱不惊、闲看庭前花开花落。 
去留无意、漫随天外云巻云舒。 
70. 晴空朗月、何天不可翺翔、而飞蛾独投夜烛。 
清泉绿卉、何物不可饮啄、而鸱鸮偏嗜腐鼠。 
噫、世之不为飞蛾鸱鸮、几何人哉。 
71. 才就筏便思舎筏。方是无事道人。 
若骑驴又复觅驴、终为不了禅师。 
72. 権贵竜骧、英雄虎戦。 
以冷眼视之、如蚁聚膻、如蝇竞血。 
是非蜂起、得矢猬兴。 
以冷情当之、如冶化金、如汤消雪。 
73. 羁锁于物欲、覚吾生之可哀。 
夷犹于性真、覚吾生之可楽。 
知其可哀、则尘情立破、知其可楽、则圣境自臻。 
74. 胸中既无半点物欲、已如雪消炉焔冰消日。 
眼前自有一段空明、时见月在青天影在波。 
75. 诗思在灞陵桥上、微吟就、林岫便已浩然。 
野兴在镜湖曲辺、独往时、山川自相映発。 
76. 伏久者、飞必高、开先者、谢独早。 
知此、可以免蹭蹬之忧、可以消躁急之念。 
77. 树木至帰根、而后知华萼枝叶之徒栄。 
人事至盖棺、而后知子女玉帛之无益。 
78. 真空不空。 
执相非真。 
破相亦非真。 
问、世尊如何発付。 
在世出世、狗欲是苦、绝欲亦是苦。 
聴、吾侪善自修持。 
79. 烈士譲千乘、贪夫争一文。 
人品星渊也、而好名、不殊好利。 
天子営家国、乞人号饔飧。 
位分霄壤也、而焦思、何异焦声。 
80. 饱谙世味、一任覆雨翻云、総慵开眼。 
会尽人情、随教呼牛唤马、只是点头。 
81. 今人専求无念、而终不可无。 
只是前念不滞、后念不迎、但将现在的随縁、打発得去、自然渐渐入无。 
82. 意所偶会、便成佳境、物出天然、才见真机。 
若加一分调停布置、趣味便减矣。 
白氏云、意随无事适、风逐自然清。 
有味哉、其言之也。 
83. 性天澄彻、即饥喰渇饮、无非康済身心。 
心地沈迷、縦谭谈禅演偈、総是播弄精魂。 
84. 人心有个真境、非丝非竹、而自恬愉。 
不烟不茗、而自清芬。 
须念净境空、虑忘形釈。 
才得以游衍其中。 
85. 金自鉱出、玉従石生。 
非幻无以求真。 
道得酒中、仙遇花里。 
虽雅不能离俗。 
86. 天地中万物、人伦万情、世界中万事。 
以俗眼観、纷纷各异、以道眼観、种种是常。 
何烦分别、何用取舍。 
87. 神酣、布被窝中、得天地冲和之気。 
味足、藜羹饭后、识人生澹泊之真。 
88. 缠脱只在自心。 
心了、则屠肆糟廛、居然净土。 
不然、縦一琴一鹤、一花一卉、嗜好虽清、魔障终在。 
语云、能休尘境为真境、未了僧家是俗家。 
信夫。 
89. 斗室中、万虑都捐、说甚画栋飞云、珠帘卷雨。 
三杯后、一真自得、唯知素琴横月、短笛吟风。 
90. 万籁寂寥中、忽闻一鸟弄声、便唤起许多幽趣。 
万卉摧剥后、忽见一枝擢秀、便触动无限生机。 
可见、性天未常枯槁、机神最宜触発。 
91. 白氏云、不如放身心冥然任天造。 
晁氏云、不如收身心凝然帰寂定。 
放者流为猖狂、收者入于枯寂。 
唯善操身心的、欛柄在手、收放自如。 
92. 当雪夜月天、心境便尔澄彻、遇春风和気、 
意界亦自冲融。 
造化人心、混合无间。 
93. 文以拙进、道以拙成。 
一拙字有无限意味。 
如桃源犬吠、桑间鶏鸣、何等淳庞。 
至於寒潭之月、古木之鸦、工巧中便覚有衰飒気象矣。 
94. 以我転物者、得固不喜、失亦不忧、大地尽属逍遥。 
以物役我者、逆固生憎、顺亦生爱、一毛便生缠缚。 
95. 理寂则事寂。 
遗事执理者、以去影留形。 
心空则境空去。 
境在心者、如聚膻却蚋。 
96. 幽人清事総在自适。 
故酒以不勧为歓、棋以不净为胜。 
笛以无腔为适、琴以无弦为高。 
会以不期约为真率、客以不迎送为坦夷。 
若一牵文泥迹、便落尘世苦海矣。 
97. 试思未生之前有何象貌、又思既死之后作何景色、则万念灰冷、一性寂然、自可超物外游象先。 
98. 遇病而后思强之为宝、处乱而后思平之为福、非蚤智也。 
幸福而知其为祸之本、贪生而先知其为死之因、其卓见乎。 
99. 优人傅粉调朱、效妍丑于毫端、俄而歌残场罢、妍丑何在。 
弈者争先竞后、较雌雄于着子、俄而局尽子收、雌雄安在。 
100. 风花之潇洒、雪月之空清、唯静者为之主。 
水木之栄枯、竹石之消长、独闲者操其権。 
101. 田父野叟、语以黄鶏白酒、则欣然喜、问以鼎养食、则不知。 
语以药袍裋褐、则油然楽、问以衮服、则不识。 
其天全、故其欲淡、此是人生第一个境界。 
102. 心无其心、何有于観。 
釈氏曰観心者、重増其障。 
物本一物、何待于斉。 
荘生曰斉物者、自剖其同。 
103. 笙歌正浓处、便自払衣长往、羨达人撒手悬崖。 
更漏已残时、犹然夜行不休、笑俗士沈身苦海。 
104. 把握未定、宜绝迹尘嚣。 
使此心不见可欲而不乱、以澄吾静体。 
操持既坚、又当混迹风尘。 
使此心见可欲而亦不乱、以养吾円机。 
105. 喜寂厌喧者、往往避人以求静。 
不知、意在无人便成我相、心着于静便是动根。 
如何到得人我一视、动静两忘的境界。 
106. 山居胸次清洒、触物皆有佳思。 
见孤云野鹤、而起超绝之想、遇石涧流泉、而动澡雪之思。 
抚老桧寒梅、而劲节挺立、侣沙鸥麋鹿、而机心顿忘。 
若一走入尘寰、无论物不相关、即此身亦属赘旒夷。 
107. 兴逐时来、芳草中撒履闲行、野鸟忘机时作伴。 
景与心会、落花下披襟兀坐、白云无语漫相留。 
108. 人生福境祸区、皆念想造成。 
故釈氏云、利欲炽然、即是火坑、贪爱沈溺、便为苦海。 
一念清净、烈焔成池、一念警覚、船登彼岸。 
念头稍异、境界顿殊。 
可不慎哉。 
109. 绳锯木断、水滴石穿。 
学道者须加力索。 
水到渠成、瓜熟蒂落。 
得道者一任天机。 
110. 机息时、便有月到风来、不必苦海人世。 
心远处、自无车尘马迹、何须痼疾丘山。 
111. 草木才零落、便露萠颖于根底。 
时序虽凝寒、终回阳気于飞灰。 
粛杀之中、生生之意、常为之主。 
即是可以见天地之心。 
112. 雨余観山色、景象便覚新妍。 
夜静聴钟声、音响尤为清越。 
113. 登高使人心旷、临流使人意远。 
読书于雨雪之夜、使人神清、舒啸于丘阜之岭、使人兴迈。 
114. 心旷则万钟如瓦缶、心隘则一髪似车轮。 
115. 无风月花柳、不成造化。 
无情欲嗜好、不成心体。 
只以我転物、不以物役我、则嗜欲莫非天机、尘情即是理境矣。 
116. 就一身了一身者、方能以万物付万物。 
还天下于天下者、方能出世间于世间。 
117. 人生太闲、则别念窃生、太忙则真性不现。 
故士君子不可不抱身心之忧、亦不可不耽风月之趣。 
118. 人心多従动处失真。 
若一念不生、澄然静坐、云兴而悠然共逝、雨滴而冷然倶清、鸟啼而欣然有会、花落而潇然自得。 
何地非真境、何物无真机。 
119. 子生而母危、镪积而盗窥、何喜非忧也。 
贫可以节用、病可以保身、何忧非喜也。 
故达人当顺逆一视而欣戚两忘。 
120. 耳根似颷谷投响、过而不留、则是非倶谢。 
心境如月池浸色、空而不着、则物我两忘。 
121. 世人为栄利缠缚、动曰尘世苦海。 
不知云白山青、川行石立、花迎鸟笑、谷答樵讴。 
世亦不尘、海亦不苦、彼自尘苦其心尔。 
122. 花看半开、酒饮微酔。 
此中大佳趣。 
若至烂漫骸醄、便成悪境矣。 
履盈満者、宜思之。 
123. 山肴不受世间潅漑、野禽不受世间拳养、其味皆香而且冽。 
吾人能不为世法所点染、其臭味不迥然别乎。 
124. 栽花种竹、玩鹤観鱼、亦要有段自得处。 
若徒留连光景、玩弄物华、亦吾儒之口耳、釈氏之顽空而已。 
有何佳趣。 
125. 山林之士、清苦而逸趣自饶、农野之夫、鄙略而天真浑具。 
若一矢身市井伹侩、不若転死沟壑神骨犹清。 
126. 非分之福、无故之获、非造物之钓饵、即人世之机妌。 
此处着眼不高、鲜不堕彼术中矣。 
127. 人生原是一傀儡。 
只要根蒂在手。 
一线不乱、巻舒自由、行止在我。 
一毫不受他人提掇、便超出此场中矣。 
128. 一事起则一害生。 
故天下常以无事为福。 
読前人诗云、勧君莫话封候事、一将功成万骨枯。 
又云、天下常令万事平、匣中不惜千年死。 
虽有雄心猛気、不覚化为冰霰矣。 
129. 淫奔之妇、矫而为尼、热中之人、激而入道。 
清净之门、常为淫邪之渕薮也如此。 
130. 波浪兼天、舟中不知惧、而舟外者寒心。 
猖狂骂坐、席上不知警、而席外者咋舌。 
故君子身虽在事中、心要超事外也。 
131. 人生减省一分、便超脱一分。 
如交游减便免纷扰、言语减便寡愆尤、思虑减则精神不耗、聡明减则混沌可完。 
彼不求日减而求日増者、真桎梏此生哉。 
132. 天运之寒暑易避、人世之炎凉难除。 
人世之炎凉易除、吾心之冰炭难去。 
去得此中之冰炭、则満腔皆和気、自随地有春风矣。 
133. 茶不求精而壷亦不燥。 
酒不求冽而樽亦不空。 
素琴无弦而常调、短笛无腔而自适。 
縦难超越羲皇、亦可匹俦荆嵆阮。 
134. 釈氏随縁、吾儒素位。 
四字是渡海的浮嚢。 
盖世路茫茫、一念求全、则万绪纷起。 
随寓而安、则无入不得矣。 

## 《菜根谭》清刻本 
### 修身 38 
1. 欲做精金美玉的人品，定从烈火中煅来；思立掀天揭地的事功，须向薄冰上履过。 
1. 一念错，便觉百行皆非，防之当如渡海浮囊，勿容一针之罅漏；万善全，始得一生无愧。修之当如凌云宝树，须假众木以撑持。 
1. 忙处事为，常向闲中先检点，过举自稀。动时念想，预从静里密操持，非心自息。 
1. 为善而欲自高胜人，施恩而欲要名结好，修业而欲惊世骇俗，植节而欲标异见奇，此皆是善念中戈矛，理路上荆棘，最易夹带，最难拔除者也。须是涤尽渣滓，斩绝萌芽，才见本来真体。 
1. 能轻富贵，不能轻一轻富贵之心；能重名义，又复重一重名义之念。是事境之尘氛未扫，而心境之芥蒂未忘。此处拔除不净，恐石去而草复生矣。 
1. 纷扰固溺志之场，而枯寂亦槁心之地。故学者当栖心元默，以宁吾真体。亦当适志恬愉，以养吾圆机。 
1. 昨日之非不可留，留之则根烬复萌，而尘情终累乎理趣；今日之是不可执，执之则渣滓未化，而理趣反转为欲根。 
1. 无事便思有闲杂念想否。有事便思有粗浮意气否。得意便思有骄矜辞色否。失意便思有怨望情怀否。时时检点，到得从多入少、从有入无处，才是学问的真消息。 
1. 士人有百折不回之真心，才有万变不穷之妙用。 
1. 立业建功，事事要从实地着脚，若少慕声闻，便成伪果；讲道修德，念念要从虚处立基，若稍计功效，便落尘情。 
1. 身不宜忙，而忙于闲暇之时，亦可儆惕惰气；心不可放，而放于收摄之后，亦可鼓畅天机。 
1. 钟鼓体虚，为声闻而招击撞；麋鹿性逸，因豢养而受羁糜。可见名为招祸之本，欲乃散志之媒。学者不可不力为扫除也。 
1. 一念常惺，才避去神弓鬼矢；纤尘不染，方解开地网天罗。 
1. 一点不忍的念头，是生民生物之根芽；一段不为的气节，是撑天撑地之柱石。故君子于一虫一蚁不忍伤残，一缕一丝勿容贪冒，便可为万物立命、天地立心矣。 
1. 拨开世上尘氛，胸中自无火炎冰競；消却心中鄙吝，眼前时有月到风来。 
1. 学者动静殊操、喧寂异趣，还是锻炼未熟，心神混淆故耳。须是操存涵养，定云止水中，有鸢飞鱼跃的景象；风狂雨骤处，有波恬浪静的风光，才见处一化齐之妙。 
1. 心是一颗明珠。以物欲障蔽之，犹明珠而混以泥沙，其洗涤犹易；以情识衬贴之，犹明珠而饰以银黄，其洗涤最难。故学者不患垢病，而患洁病之难治；不畏事障，而畏理障之难除。 
1. 躯壳的我要看得破，则万有皆空而其心常虚，虚则义理来居；性命的我要认得真，则万理皆备而其心常实，实则物欲不入。 
1. 面上扫开十层甲，眉目才无可憎；胸中涤去数斗尘，语言方觉有味。 
1. 完得心上之本来，方可言了心；尽得世间之常道，才堪论出世。 
1. 我果为洪炉大冶，何患顽金钝铁之不可陶熔。我果为巨海长江，何患横流污渎之不能容纳。 
1. 白日欺人，难逃清夜之愧赧；红颜失志，空贻皓首之悲伤。 
1. 以积货财之心积学问，以求功名之念求道德，以爱妻子之心爱父母，以保爵位之策保国家，出此入彼，念虑只差毫末，而超凡入圣，人品且判星渊矣。人胡不猛然转念哉！ 
1. 立百福之基，只在一念慈祥；开万善之门，无如寸心挹损。 
1. 塞得物欲之路，才堪辟道义之门；驰得尘俗之肩，方可挑圣贤之担。 
1. 融得性情上偏私，便是一大学问；消得家庭内嫌雪，便是一大经纶。 
1. 功夫自难处做去者，如逆风鼓棹，才是一段真精神。学问自苦中得来者，似披沙获金，才是一个真消息(棹:zhào)。 
1. 执拗者福轻；而圆融之人，其禄必厚。操切者寿夭；而宽厚之士，其年必长。故君子不言命，养性即所以立命。亦不言天，尽人自可以回天。 
1. 才智英敏者，宜以学问摄其躁；气节激昂者，当以德性融其偏。 
1. 云烟影里现真身，始悟形骸为桎梏；禽鸟声中闻自性，方知情识是戈矛。 
1. 人欲从初起剪除，便似新刍遽斩，其工夫极易。天理自乍明时充拓，便如尘镜复磨，其光彩更新。 
1. 一勺水，便具四海水味，世法不必尽尝；千江月，总是一轮月光，心珠宜当独朗。 
1. 得意处，论地谈天，俱是水底捞月，拂意时，吞冰啮雪，才为火内栽莲。 
1. 事理因人言而悟者，有悟还有迷，总不如自悟之了了；意兴从外境而得者，有得还有失，总不如自得之休休。 
1. 情之同处即为性,舍情则性不可见，欲之公处即为理，舍欲则理不可明。故君子不能灭情，惟事平情而已；不能绝欲，惟期寡欲而已。 
1. 欲遇变而无仓忙，须向常时念念守得定；欲临死而无贪恋，须向生时事事看得轻。 
1. 一念过差，足丧生平之善；终身检饬，难盖一事之愆。 
1. 从五更枕席上参勘心体，气未动，情未萌，才见本来面目；向三时饮食中谙练世味，浓不欣，淡不厌，方为切实工夫。 
### 应酬 50 
1. 操存要有真宰，无真宰则遇事便倒，何以植顶天立地之砥柱！应用要有圆机，无圆机则触物有碍，何以成旋乾转坤之经纶！ 
1. 士君子之涉世，於人不可轻为喜怒，喜怒轻，则心腹肝胆皆为人所窥；於物不可重为爱憎，爱憎重，则意气精神悉为物所制。 
1. 倚高才而玩世，背后须防射影之虫；饰厚貌以欺人，面前恐有照胆之镜。 
1. 心体澄彻，常在明镜止水之中，则天下自无可厌之事；意气和平，常在丽日光风之内，则天下自无可恶之人。 
1. 当是非邪正之交，不可少迁就，少迁就则失从违之正；值利害得失之会，不可太分明，太分明则起趋避之私。 
1. 苍蝇附骥，捷则捷矣，难辞处后之羞；茑萝依松，高则高矣，未免仰攀之耻。所以君子宁以风霜自挟，毋为鱼鸟亲人。(茑萝:一年生缠绕草本,原产墨西哥等地--百度百科) 
1. 好丑心太明，则物不契；贤愚心太明，则人不亲。士君子须是内精明而外浑厚，使好丑两得其平，贤愚共受其益，才是生成的德量。 
1. 伺察以为明者，常因明而生暗，故君子以恬养智；奋迅以为速者，多因速而致迟，故君子以重持轻。士君子济人利物，宜居其实，不宜居其名，居其名则德损；士大夫忧国为民，当有其心，不当有其语，有其语则毁来。 
1. 遇大事矜持者，小事必纵弛；处明庭检饰者，暗室必放逸。君子只是一个念头持到底，自然临小事如临大敌，坐密室若坐通衢。 
1. 使人有面前之誉，不若使其无背后之毁；使人有乍交之欢，不若使其无久处之厌。 
1. 善启迪人心者，当因其所明而渐通之，毋强开其所闭；善移风化者，当因其所易而渐及之，毋轻矫其所难。 
1. 彩笔描空，笔不落色，而空亦不受染；利刀割水，刀不损锷，而水亦不留痕。得此意以持身涉世，感与应俱适，心与境两忘矣。 
1. 己之情欲不可纵，当用逆之之法以制之，其道只在一忍字；人之情欲不可拂，当用顺之之法以调之，其道只在一恕字。今人皆恕以适己而忍以制人，毋乃不可乎！ 
1. 好察非明，能察能不察之谓明；必胜非勇，能胜能不胜之谓勇。 
1. 随时之内善救时，若和风之消酷暑；混俗之中能脱俗，似淡月之映轻云。 
1. 思入世而有为者，须先领得世外风光，否则无以脱垢浊之尘缘；思出世而无染者，须先谙尽世中滋味。否则无以持空寂之苦趣。 
1. 与人者，与其易疏于终，不若难亲于始；御事者，与其巧持于后，不若拙守于前。 
1. 酷烈之祸，多起于玩忽之人；盛满之功，常败于细微之事。故语云：“人人道好，须防一人着脑；事事有功，须防一事不终。” 
1. 功名富贵，直从灭处观究竟，则贪恋自轻；横逆困穷，直从起处究由来，则怨尤自息。 
1. 宇宙内事要力担当，又要善摆脱。不担当，则无经世之事业；不摆脱，则无出世之襟期。 
1. 待人而留有余，不尽之恩礼，则可以维系无厌之人心；御事而留有余，不尽之才智，则可以提防不测之事变。 
1. 了心自了事，犹根拔而草不生；逃世不逃名，似膻存而蚋仍集。 
1. 仇边之弩易避，而恩里之戈难防；苦时之坎易逃，而乐处之阱难脱。 
1. 膻秽则蝇蚋丛嘬，芳馨则蜂蝶交侵。故君子不作垢业，亦不立芳名。只是元气浑然，圭角不露，便是持身涉世一安乐窝也。 
1. 从静中观物动，向闲处看人忙，才得超尘脱俗的趣味；遇忙处会偷闲，处闹中能取静，便是安身立命的工夫。 
1. 邀千百人之欢，不如释一人之怨；希千百事之荣，不如免一事之丑。 
1. 落落者，难合亦难分；欣欣者，易亲亦易散。是以君子宁以刚方见惮，毋以媚悦取容。 
1. 意气与天下相期，如春风之鼓畅庶类，不宜存半点隔阂之形；肝胆与天下相照，似秋月之洞彻群品，不可作一毫暧昧之状。 
1. 仕途虽赫奕，常思林下的风味，则权勢之念自轻；世途虽纷华，常思泉下的光景，则利欲之心自淡。 
1. 鸿未至先援弓，兔已亡再呼犬，总非当机作用；风息时休起浪，岸到处便离船，才是了手工夫。 
1. 从热闹场中出几句清冷言语，便扫除无限杀机；向寒微路上用一点赤热心肠，自培植许多生意。 
1. 随缘便是遣缘，似舞蝶与飞花共适；顺事自然无事，若满月偕盂水同圆。 
1. 淡泊之守，须从浓艳场中试来；镇定之操，还向纷纭境上勘过。不然操持未定，应用未圆，恐一临机登坛，而上品禅师又成一下品俗士矣。 
1. 廉所以戒贪。我果不贪，又何必标一廉名，以来贪夫之侧目。让所以戒争。我果不争，又何必立一让的，以致暴客之弯弓。 
1. 无事常如有事时，提防才可以弥意外之变；有事常如无事时，镇定方可以消局中之危。 
1. 处世而欲人感恩，便为敛怨之道；遇事而为人除害，即是导利之机。 
1. 持身如泰山九鼎凝然不动，则愆尤自少；应事若流水落花悠然而逝，则趣味常多。 
1. 君子严如介石而畏其难亲，鲜不以明珠为怪物而起按剑之心；小人滑如脂膏而喜其易合，鲜不以毒螫为甘饴而纵染指之欲。 
1. 遇事只一味镇定从容，纵纷若乱丝，终当就绪；待人无半毫矫伪欺隐，虽狡如山鬼，亦自献诚。 
1. 肝肠煦若春风，虽囊乏一文，还怜茕独；气骨清如秋水，纵家徒四壁，终傲王公。 
1. 讨了人事的便宜，必受天道的亏；贪了世味的滋益，必招性分的损。涉世者宜蕃择之，慎毋贪黄雀而坠深井，舍隋珠而弹飞禽也。 
1. 费千金而结纳贤豪，孰若倾半瓢之粟，以济饥饿之人？构千楹而招來宾客，孰若葺数椽之茅，以庇孤寒之士？ 
1. 解斗者助之以威，则怒气自平；惩贪者济之以欲，则利心反淡。所谓因其势而利导之，亦救时应变一权宜法也。 
1. 市恩不如报德之为厚。雪忿不若忍耻之为高。要誉不如逃名之为适。矫情不若直节之为真。 
1. 救既败之事者，如驭临崖之马，休轻策一鞭；图垂成之功者，如挽上滩之舟，莫少停一棹。 
1. 先达笑弹冠，休向侯门轻曳裾；相知犹按剑，莫从世路暗投珠。 
1. 杨修之躯见杀于曹操，以露己之长也；韦诞之墓见伐于钟繇，以秘己之美也。故哲士多匿采以韬光，至人常逊美而公善。 
1. 少年的人，不患其不奋迅，常患以奋迅而成卤莽，故当抑其躁心；老成的人，不患其不持重，常患以持重而成退缩，故当振其惰气。 
1. 望重缙绅，怎似寒微之颂德？朋来海宇，何如骨肉之孚心？ 
1. 舌存常见齿亡，刚强终不胜柔弱；户朽未闻枢蠹，偏执岂能及圆融？ 
### 评议 47 
1. 物莫大于天地日月，而子美云：“日月笼中鸟，乾坤水上萍。”事莫大于揖逊征诛，而康节云：“唐虞揖逊三杯酒，汤武征诛一局棋。”人能以此胸襟眼界吞吐六合，上下千古，事来如沤生大海，事去如影灭长空，自经纶万变而不动一尘矣。 
1. 君子好名，便起欺人之念；小人好名，犹怀畏人之心。故人而皆好名，则开诈善之门。使人而不好名，则绝为善之路。此讥好名者，当严责君子，不当过求于小人也。 
1. 大恶多从柔处伏，哲士须防绵里之针；深仇常自爱中来，达人宜远刀头之蜜。 
1. 持身涉世，不可随境而迁。须是大火流金而清风穆然，严霜杀物而和气蔼然，阴霾翳空而慧日朗然，洪涛倒海而坻柱屹然，方是宇宙内的真人品。 
1. 爱是万缘之根，当知割舍。识是众欲之本，要力扫除。 
1. 作人要脱俗，不可存一矫俗之心；应世要随时，不可起一趋时之念。 
1. 宁有求全之毁，不可有过情之誉；宁有无妄之灾，不可有非分之福。 
1. 毁人者不美，而受人毁者遭一番讪谤便加一番修省，可释冤而增美；欺人者非福，而受人欺者遇一番横逆便长一番器宇，可以转祸而为福。 
1. 梦里悬金佩玉，事事逼真，睡去虽真觉后假；闲中演偈谈元，言言酷似，说来虽是用时非。 
1. 天欲祸人，必先以微福骄之，所以福来不必喜，要看他会受；天欲福人，必先以微祸儆之，所以祸来不必忧，要看他会救。 
1. 荣与辱共蒂，厌辱何须求荣；生与死同根，贪生不必畏死。 
1. 作人只是一味率真，踪迹虽隐还显；存心若有半毫未净，事为虽公亦私。 
1. 鹩占一枝，反笑鹏心奢侈；兔营三窟，转嗤鹤垒高危。智小者不可以谋大，趣卑者不可与谈高。信然矣！ 
1. 贫贱骄人，虽涉虚骄，还有几分侠气；英雄欺世，纵似挥霍，全没半点真心。糟糠不为彘肥，何事偏贪钩下饵；锦绮岂因牺贵，谁人能解笼中 囮 。(囮:é囮鸟 诱捕鸟兽用的真鸟或假鸟) 
1. 琴书诗画，达士以之养性灵，而庸夫徒赏其迹象；山川云物，高人以之助学识，而俗子徒玩其光华。可见事物无定品，随人识见以为高下。故读书穷理，要以识趣为先。 
1. 姜女不尚铅华，似疏梅之映淡月；禅师不落空寂，若碧沼之吐青莲。 
1. 廉官多无后，以其太清也；痴人每多福，以其近厚也。故君子虽重廉介，不可无含垢纳污之雅量。虽戒痴顽，亦不必有察渊洗垢之精明。 
1. 密则神气拘逼，疏则天真烂漫，此岂独诗文之工拙从此分哉！吾见周密之人纯用机巧，疏狂之士独任性真，人心之生死亦於此判也。 
1. 翠筱傲严霜，节纵孤高，无伤冲雅；红蕖媚秋水，色虽艳丽，何损清修。 
1. 贫贱所难，不难在砥节，而难在用情；富贵所难，不难在推恩，而难在好礼。 
1. 簪缨之士，常不及孤寒之子可以抗节致忠；庙堂之士，常不及山野之夫可以料事烛理。何也？彼以浓艳损志，此以淡泊全真也。 
1. 荣宠旁边辱等待，不必扬扬；困穷背后福跟随，何须戚戚。 
1. 古人闲适处，今人却忙过了一生；古人实受处，今人反虚度了一世。总是耽空逐妄，看个色身不破，认个法身不真耳。 
1. 芝草无根醴无源，志士当勇奋翼；彩云易散琉璃脆，达人当早回头。 
1. 少壮者，事事当用意而意反轻，徒泛泛作水中凫而已，何以振云霄之翮？衰老者，事事宜忘情而情反重，徒碌碌为辕下驹而已，何以脱缰锁之身？(翮: hé 翮,羽茎也。——《说文》 羽本谓之翮。——《尔雅·释器》。郭注:“翮,鸟羽根也'' 泛指鸟的翅膀) 
1. 帆只扬五分，船便安。水只注五分，器便稳。如韩信以勇略震主被擒，陆机以才名冠世见杀，霍光败于权势逼君，石崇死于财赋敌国，皆以十分取败者也。康节云：“饮酒莫教成酩酊，看花慎勿至离披。”旨哉言乎！ 
1. 附势者如寄生依木，木伐而寄生亦枯；窃利者如□［虫营］虰盗人，人死而□［虫营］虰亦灭。始以势利害人，终以势利自毙。势利之为害也，如是夫！ 
1. 失血于杯中，堪笑猩猩之嗜酒；为巢于幕上，可怜燕燕之偷安。 
1. 鹤立鸡群，可谓超然无侣矣。然进而观于大海之鹏，则眇然自小。又进而求之九霄之凤，则巍乎莫及。所以至人常若无若虚，而盛德多不矜不伐也。(眇:miǎo眇,一目小也。——《说文》) 
1. 贪心胜者，逐兽而不见泰山在前，弹雀而不知深井在后；疑心胜者，见弓影而惊杯中之蛇，听人言而信市上之虎。人心一偏，遂视有为无，造无作有。如此，心可妄动乎哉！ 
1. 蛾扑火，火焦蛾，莫谓祸生无本；果种花，花结果，须知福至有因。 
1. 车争险道，马骋先鞭，到败处未免噬脐；粟喜堆山，金夸过斗，临行时还是空手。 
1. 花逞春光，一番雨、一番风，催归尘土；竹坚雅操，几朝霜、几朝雪，傲就琅玕。 
1. 富贵是无情之物，看得他重，他害你越大；贫贱是耐久之交，处得他好，他益你反深。故贪商羽而恋金谷者，竟被一时之显戮；乐箪瓢而甘敝缊者，终享千载之令名。(缊:yùn缊,绋也。——《说文》。谓乱麻。 纩为茧,缊为袍。——《礼记·玉藻》。注:“行谓今之新绵也,缊谓今行及旧絮也。”) 
1. 鸽恶铃而高飞，不知敛翼而铃自息；人恶影而疾走，不知处阴而影自灭。故愚夫徒疾走高飞，而平地反为苦海；达士知处阴敛翼，而巉岩亦是坦途。 
1. 秋虫春鸟共畅天机，何必浪生悲喜；老树新花同含生意，胡为妄别媸妍。 
1. 多栽桃李少栽荆，便是开条福路；不积诗书偏积玉，还如筑个祸基。 
1. 万境一辙，原无地著个穷通；万物一体，原无处分个彼我。世人迷真逐妄，乃向坦途上自设一坷坎，从空洞中自筑一藩蓠。良足慨哉！ 
1. 大聪明的人，小事必朦胧；大懵懂的人，小事必伺察。盖伺察乃懵懂之根，而朦胧正聪明之窟也。 
1. 大烈鸿猷，常出悠闲镇定之士，不必忙忙；休徵景福，多集宽洪长厚之家，何须琐琐。 
1. 贫士肯济人，才是性天中惠泽；闹场能学道，方为心地上工夫。 
1. 人生只为欲字所累，便如马如牛，听人羁络；为鹰为犬，任物鞭笞。若果一念清明，淡然无欲，天地也不能转动我，鬼神也不能役使我，况一切区区事物乎！ 
1. 贫得者身富而心贫，知足者身贫而心富；居高者形逸而神劳，处下者形劳而神逸。孰得孰失，孰幻孰真，达人当自辨之。 
1. 众人以顺境为乐，而君子乐自逆境中来；众人以拂意为忧，而君子忧从快意处起。盖众人忧乐以情，而君子忧乐以理也。 
1. 谢豹覆面，犹知自愧；唐鼠易肠，犹知自悔。盖愧悔二字，乃吾人去恶迁善之门，起死回生之路也。人生若无此念头，便是既死之寒灰，已枯之槁木矣。何处讨些生理？(‘谢豹’即是杜鹃，性好覆面，梁州有唐仙人鼠，一月三易其肠，谓之‘唐鼠’。借以譬喻，非真能愧悔也。) 
1. 异宝奇珍，俱民必争之器；瑰节奇行，多冒不祥之名。总不若寻常历履易简行藏，可以完天地浑噩之真，享民物和平之福。 
1. 福善不在杳冥，即在食息起居处牖其衷；祸淫不在幽渺，即在动静语默间夺其魄。可见人之精爽常通于天，天之威命即寓于人，天人岂相远哉！ 
### 闲适 44 
1. 昼闲人寂，听数声鸟语悠扬，不觉耳根尽彻；夜静天高，看一片云光舒卷，顿令眼界俱空。 
1. 世事如棋局，不著的才是高手；人生似瓦盆，打破了方见真空。 
1. 龙可豢非真龙，虎可搏非真虎，故爵禄可饵荣进之辈，必不可笼淡然无欲之人；鼎镬可及宠利之流，必不可加飘然远引之士。 
1. 一场闲富贵，狠狠争来，虽得还是失；百岁好光阴，忙忙过了，纵寿亦为夭。 
1. 高车嫌地僻，不如鱼鸟解亲人。驷马喜门高，怎似莺花能避俗？ 
1. 红烛烧残，万念自然厌冷；黄梁梦破，一身亦似云浮。 
1. 千载奇逢，无如好书良友；一生清福，只在碗茗炉烟。 
1. 蓬茅下诵诗读书，日日与圣贤晤语，谁云贫是病？樽垒边幕天席地，时时共造化氤氲，孰谓非禅？ 
1. 兴来醉倒落花前，天地即为衾枕。机息坐忘盘石上，古今尽属蜉蝣。 
1. 昴藏老鹤虽饥，饮啄犹闲，肯同鸡鹜之营营而竞食？偃蹇寒松纵老，丰标自在，岂似桃李之灼灼而争妍！ 
1. 吾人适志于花柳烂漫之时，得趣于笙歌腾沸之处，乃是造花之幻境，人心之荡念也。须从木落草枯之后，向声希味淡之中，觅得一些消息，才是乾坤的橐龠，人物的根宗。 
1. 静处观人事，即伊吕之勋庸、夷齐之节义，无非大海浮沤；闲中玩物情，虽木石之偏枯、鹿豕之顽蠢，总是吾性真如。 
1. 花开花谢春不管，拂意事休对人言；水暖水寒鱼自知，会心处还期独赏。 
1. 闲观扑纸蝇，笑痴人自生障碍；静觇竞巢鹊，叹杰士空逞英雄。(觇,窥也。――《说文》) 
1. 看破有尽身躯，万境之尘缘自息；悟入无坏境界，一轮之心月独明。 木床石枕冷家风，拥衾时魂梦亦爽；麦饭豆羹淡滋味，放箸处齿颊犹香。 
1. 谈纷华而厌者，或见纷华而喜；语淡泊而欣者，或处淡泊而厌。须扫除浓淡之见，灭却欣厌之情，才可以忘纷华而甘淡泊也。 
1. “鸟惊心”“花溅泪”，怀此热肝肠，如何领取得冷风月；“山写照”“水传神”，识吾真面目，方可摆脱得幻乾坤。    
1. 富贵得一世宠荣，到死时反增了一个恋字，如负重担；贫贱得一世清苦，到死时反脱了一个厌字，如释重枷。人诚想念到此，当急回贪恋之首而猛舒愁苦之眉矣。 
1. 人之有生也，如太仓之粒米，如灼目之电光，如悬崖之朽木，如逝海之一波。知此者如何不悲？如何不乐？如何看他不破而怀贪生之虑？如何看他不重而贻虚生之羞？ 
1. 鹬蚌相持，兔犬共毙，冷觑来令人猛气全消；鸥凫共浴，鹿豕同眠，闲观去使我机心顿息。 
1. 迷则乐境成苦海，如水凝为冰；悟则苦海为乐境，犹冰涣作水。可见苦乐无二境，迷悟非两心，只在一转念间耳。 
1. 遍阅人情，始识疏狂之足贵；备尝世味，方知淡泊之为真。 
1. 地宽天高，尚觉鹏程之窄小；云深松老，方知鹤梦之悠闲。 
1. 两个空拳握古今，握住了还当放手；一条竹杖挑风月，挑到时也要息肩。 
1. 阶下几点飞翠落红，收拾来无非诗料；窗前一片浮青映白，悟入处尽是禅机。 
1. 忽睹天际彩云，常疑好事皆虚事；再观山中闲木，方信闲人是福人。 
1. 东海水曾闻无定波，世事何须扼腕？北邙山未省留闲地，人生且自舒眉。 
1. 天地尚无停息，日月且有盈亏，况区区人世能事事园满而时时暇逸乎？只是向忙里偷闲，遇缺处知足，则操纵在我，作息自如，即造物不得与之论劳逸较亏盈矣！ 
1. “霜天闻鹤唳，雪夜听鸡鸣，”得乾坤清纯之气。“晴空看鸟飞，活水观鱼戏，”识宇宙活泼之机。 
1. 闲烹山茗听瓶声，炉内识阴阳之理；漫履楸枰观局戏，手中悟生杀之机。 
1. 芳菲园林看蜂忙，觑破几般尘情世态；寂寞衡茅观燕寝，引起一种冷趣幽思。 
1. 会心不在远，得趣不在多。盆池拳石间，便居然有万里山川之势，片言只语内，便宛然见万古圣贤之心，才是高士的眼界，达人的胸襟。 
1. 心与竹俱空，问是非何处安脚？貌偕松共瘦，知忧喜无由上眉。 
1. 趋炎虽暖，暖后更觉寒威；食蔗能甘，甘余便生苦趣。何似养志于清修而炎凉不涉，栖心于淡泊而甘苦俱忘，其自得为更多也。 
1. 席拥飞花落絮，坐林中锦绣团裀；炉烹白雪清冰，熬天上玲珑液髓。 
1. 逸态闲情，惟期自尚，何事处修边幅；清标傲骨，不愿人怜，无劳多买胭脂。 
1. 天地景物，如山间之空翠，水上之涟漪，潭中之云影，草际之烟光，月下之花容，风中之柳态。若有若无，半真半幻，最足以悦人心目而豁人性灵。真天地间一妙境也。 
1. “乐意相关禽对语，生香不断树交花”，此是无彼无此得真机。“野色更无山隔断，天光常与水相连”，此是彻上彻下得真意。吾人时时以此景象注之心目，何患心思不活泼，气象不宽平！ 
1. 鹤唳、雪月、霜天，想见屈大夫醒时之激烈；鸥眠、春风、暖日，会知陶处士醉里之风流。 
1. 黄鸟情多，常向梦中呼醉客；白云意懒，偏来僻处媚幽人。 
1. 栖迟蓬户，耳目虽拘而神情自旷；结纳山翁，仪文虽略而意念常真。 
1. 满室清风满几月，坐中物物见天心；一溪流水一山云，行处时时观妙道。 
1. 炰凤烹龙，放箸时与赍盐无异；悬金佩玉，成灰处共瓦砾何殊？ 
### 概论 200 
1. “扫地白云来”，才着工夫便起障。“凿池明月入”，能空境界自生明。 
1. 造化唤作‘小儿’小儿，切莫受渠戏弄；天地原为‘大块’，须要任我炉锤！ 
1. 想到白骨黄泉，壮士之肝肠自冷；坐老清溪碧嶂，俗流之胸次亦开。 
1. 夜眠八尺，日啖二升，何须百般计较；书读五车，才分八斗，未闻一日清闲！ 
1. 君子之心事，天青日白，不可使人不知；君子之才华，玉韫珠藏，不可使人易知。 
1. 耳中常闻逆耳之言，心中常有拂心之事，才是进德修行的砥石。若言言悦耳，事事快心，便把此生埋在鸩毒中矣！ 
1. 疾风怒雨，禽鸟戚戚；霁月光风，草木欣欣，可见天地不可一日无和气，人心不可一日无喜神。 
1. 醲 肥辛甘非真味，真味只是淡；神奇卓异非至人，至人只是常。 
1. 夜深人静独坐观心；始知妄穷而真独露，每于此中得大机趣；既觉真现而妄难逃，又于此中得大惭忸。 
1. 恩里由来生害，故快意时须早回头；败后或反成功，故拂心处切莫放手！ 
1. 藜口苋肠者，多冰清玉洁；衮衣玉食者，甘婢膝奴颜。盖志以淡泊明，而节从肥甘丧矣。 
1. 面前的田地要放得宽，使人无不平之叹；身后的惠泽要流得长，使人有不匮之思。 
1. 路径窄处留一步与人行；滋味浓的减三分让人嗜。此是涉世一极乐法。 
1. 作人无甚高远的事业，摆脱得俗情便入名流；为学无甚增益的工夫，减除得物累便臻圣境。 
1. 宠利毋居人前，德业毋落人后，受享毋逾分外，修持毋减分中。 
1. 处世让一步为高，退步即进步的张本；待人宽一分是福，利人实利己的根基。 
1. 盖世的功劳，当不得一个矜字；弥天的罪过，当不得一个悔字。 
1. 完名美节，不宜独任，分些与人，可以远害全身；辱行污名，不宜全推，引些归己，可以韬光养德。 
1. 事事要留个有余不尽的意思，便造物不能忌我，鬼神不能损我。若业必求满，功必求盈者，不生内变，必招外忧。 
1. 家庭有个真佛，日用有种真道，人能诚心和气、愉色婉言，使父母兄弟间形体万倍也。 
1. 攻人之恶毋太严，要思其堪受；教人以善毋过高，当使其可从。 
1. 粪虫至秽变为蝉，而饮露于秋风；腐草无光化为荧，而耀采于夏月。故知洁常自污出，明每从暗生也。 
1. 矜高倨傲无非客气，降伏得客气下而后正气伸；情欲意识尽属妄心，消杀得妄心尽而后真心现。 
1. 饱后思味，则浓淡之境都消；色后思淫，则男女之见尽绝。故人当以事后之悔，悟破临事之痴迷，则性定而动无不正。 
1. 居轩冕之中，不可无山林的气味；处林泉之下，须要怀廊庙的经纶。 
1. 处世不必邀功，无过便是功；与人不要感德，无怨便是德。 
1. 忧勤是美德，太苦则无以适性怡情；淡泊是高风，太枯则无以济人利物。 
1. 事穷势蹙之人，当原其初心；功成行满之士，要观其末路。 
1. 富贵家宜宽厚而反忌尅，是富贵而贫贱，其行如何能享？聪明人宜敛藏而反炫耀，是聪明而愚懵，其病如何不败！ 
1. 人情反覆，世路崎岖。行不去，须知退一步之法；行得去，务加让三分之功。 
1. 待小人不难于严，而难于不恶；待君子不难于恭，而难于有礼。 
1. 宁守浑噩而黜聪明，留些正气还天地；宁谢纷华而甘淡泊，遗个清名在乾坤。 
1. 降魔者先降其心，心伏则群魔退听；驭横者先驭其气，气平则外横不侵。 
1. 养弟子如养闺女，最要严出入，谨交游。若一接近匪人，是清净田中下一不净的种子，便终身难植嘉苗矣。 
1. 欲路上事，毋乐其便而姑为染指，一染指便深入万仞；理路上事，毋惮其难而稍为退步，一退步便远隔千山。 
1. 念头浓者自待厚，待人亦厚，处处皆厚；念头淡者自待薄，待人亦薄，事事皆薄。故君子居常嗜好，不可太浓艳，亦不宜太枯寂。 
1. 彼富我仁，彼爵我义，君子故不为君相所牢笼；人定胜天，志壹动气，君子亦不受造化之陶铸。 
1. 立身不高一步立，如尘里振衣、泥中濯足，如何超达？处世不退一步处，如飞而蛾投烛、羝羊触藩，如何解脱？ 
1. 学者要收拾精神并归一处。如修德而留意于事功名誉，必无实诣；读书而寄兴于吟咏风雅，定不深心。 
1. 人人有个大慈悲，维摩屠刽无二心也；处处有种真趣味，金屋茅檐非两地也。只是欲闭情封，当面错过，便咫尺千里矣！ 
1. 进德修行，要个木石的念头，若一有欣羡便趋欲境；济世经邦，要段云水的趣味，若一有贪著便堕危机。 
1. 肝受病则目不能视，肾受病则耳不能听。病受于人所不见，必发于人所共见。故君子欲无得罪于昭昭，先无得罪于冥冥。 
1. 福莫福于少事，祸莫祸于多心。惟少事者方知少事之为福；惟平心者始知多心之为祸。 
1. 处治世宜方，处乱世当圆，处叔季之世当方圆并用。待善人宜宽，待恶人当严，待庸众之人宜宽严互存。 
1. 我有功于人不可念，而过则不可不念；人有恩于我不可忘，而怨则不可不忘。 
1. 心地干净，方可读书学古。不然，见一善行，窃以济私；闻一善言，假以覆短。是又藉寇兵而赍盗粮矣。 
1. 奢者富而不足，何如俭者贫而有余。能者劳而俯怨，何如拙者逸而全真。 
1. 读书不见圣贤，如铅椠佣；居官不爱子民，如衣冠盗；讲学不尚躬行，如口头禅；立业不思种德。如眼前花。 
1. 人心有部真文章，都被残编断简封固了；有部真鼓吹，都被妖歌艳舞湮没了。学者须扫除外物直觅本来，才有个真受用。 
1. 苦心中常得悦心之趣；得意时便生失意之悲。 
1. 富贵名誉自道德来者，如山林中花，自是舒徐繁衍，自功业来者，如盆槛中花，便有迁徙废兴；若以权力得者，其根不植，其萎可立而待矣。 
1. 栖守道德者，寂寞一时；依阿权势者，凄凉万古。达人观物外之物，思身后之身，宁受一时之寂寞，毋取万古之凄凉。 
1. 春至时和，花尚铺一段好色，鸟且啭几句好音。士君子幸列头角，复遇温饱，不思立好言、行好事，虽是在世百年，恰似未生一日。 
1. 学者有段兢业的心思，又要有段潇洒的趣味。若一味敛束清苦，是有秋杀无春生，何以发育万物？ 
1. 真廉无廉名，立名者正所以为贪；大巧无巧术，用术者乃所以为拙。 
1. 心体光明，暗室中有青天；念头暗昧，白日下有厉鬼。 
1. 人知名位为乐，不知无名无位之乐为最真；人知饥寒为忧，不知不饥不寒之忧为更甚。 
1. 为恶而畏人知，恶中犹有善路；为善而急人知，善处即是恶根。 
1. 天之机缄不测，抑而伸、伸而抑，皆是播弄英雄、颠倒豪杰处。君子只是逆来顺受、居安思危，天亦无所用其伎俩矣。 
1. 福不可邀，养喜神以为招福之本；祸不可避，去杀机以为远祸之方。 
1. 十语九中未必称奇，一语不中，则愆尤骈集；十谋九成未必归功，一谋不成则訾议丛兴。君子所以宁默毋躁、宁拙毋巧。 
1. 天地之气，暖则生，寒则杀。故性气清冷者，受享亦凉薄。惟气和暖心之人，其福亦厚，其泽亦长。 
1. 天理路上甚宽，稍游心胸中，便觉广大宏朗；人欲路上甚窄，才寄迹眼前，俱是荆棘泥涂。 
1. 一苦一乐相磨练，练极而成福者，其福始久；一疑一信相参勘，勘极而成知者，其知始真。 
1. 地之秽者多生物，水之清者常无鱼，故君子当存含垢纳污之量，不可持好洁独行之操。 
1. 泛驾之马可就驰驱，跃冶之金终归型范。只一优游不振，便终身无个进步。白沙云：“为人多病未足羞，一生无病是吾忧。”真确实之论也。 
1. 人只一念贪私，便销刚为柔，塞智为昏，变恩为惨，染洁为污，坏了一生人品。故古人以不贪为宝，所以度越一世。 
1. 耳目见闻为外贼，情欲意识为内贼，只是主人公惺惺不昧，独坐中堂，贼便化为家人矣。 
1. 图未就之功，不如保已成之业；悔既往之失，亦要防将来之非。 
1. 气象要高旷，而不可疏狂。心思要缜缄，而不可琐屑。趣味要冲淡，而不可偏枯。操守要严明，而不可激烈。 
1. 风来疏竹，风过而竹不留声；雁度寒潭，雁过而潭不留影。故君子事来而心始现，事去而心随空。 
1. 清能有容，仁能善断，明不伤察，直不过矫，是谓蜜饯不甜、海味不咸，才是懿德。 
1. 贫家净扫地，贫女净梳头。景色虽不艳丽，气度自是风雅。士君子当穷愁寥落，奈何辄自废弛哉！ 
1. 闲中不放过，忙中有受用。静中不落空，动中有受用。暗中不欺隐，明中有受用。 
1. 念头起处，才觉向欲路上去，便挽从理路上来。一起便觉，一觉便转，此是转祸为福、起死回生的关头，切莫当面错过。 
1. 天薄我以福，吾厚吾德以迓之；天劳我以形，吾逸吾心以补之；天扼我以遇，吾亨吾道以通之。天且奈我何哉！ 
1. 真士无心邀福，天即就无心处牖其衷；险人著意避祸，天即就著意中夺其魂。可见天之机权最神，人之智巧何益？ 
1. 声妓晚景从良，一世之烟花无碍；贞妇白头失守，半生之清苦俱非。语云：“看人只看后半截”，真名言也。 
1. 平民肯种德施惠，便是无位的卿相；仕夫徒贪权市宠，竟成有爵的乞人。 
1. 问祖宗之德泽，吾身所享者是，当念其积累之难；问子孙之福祉，吾身所贻者是，要思其倾覆之易。 
1. 君子而诈善，无异小人之肆恶；君子而改节，不若小人之自新。 
1. 家人有过不宜暴扬，不宜轻弃。此事难言，借他事而隐讽之。今日不悟，俟来日正警之。如春风之解冻、和气之消冰，才是家庭的型范。 
1. 此心常看得圆满，天下自无缺陷之世界；此心常放得宽平，天下自无险侧之人情。 
1. 淡薄之士，必为浓艳者所疑；检饬之人，多为放肆者所忌。君子处此固不可少变其操履，亦不可太露其锋芒。 
1. 居逆境中，周身皆针砭药石，砥节砺行而不觉；处顺境内，满前尽兵刃戈矛，销膏靡骨而不知。 
1. 生长富贵丛中的，嗜欲如猛火，权势似烈焰。若不带些清冷气味，其火焰不至焚人，必将自焚。 
1. 人心一真，便霜可飞、城可陨，金石可贯。若伪妄之人，形骸徒具，真宰已亡。对人则面目可憎，独居则形影自愧。 
1. 文章做到极处，无有他奇，只是恰好；人品做到极处，无有他异，只是本然。 
1. 以幻迹言，无论功名富贵，即肢体亦属委形；以真境言，无论父母兄弟，即万物皆吾一体。人能看得破，认得真，才可以任天下之负担，亦可脱世间之缰锁。 
1. 爽口之味，皆烂肠腐骨之药，五分便无殃；快心之事，悉败身散德之媒，五分便无悔。 
1. 不责人小过，不发人阴私，不念人旧恶。三者可以养德，亦可以远害。 
1. 天地有万古，此身不再得；人生只百年，此日最易过。幸生其间者，不可不知有生之乐，亦不可不怀虚生之忧。 
1. 老来疾病都是壮时招得；衰时罪孽都是盛时作得。故持盈履满，君子尤兢兢焉。 
1. 市私恩不如扶公议，结新知不如敦旧好，立荣名不如种阴得，尚奇节不如谨庸行。 
1. 公平正论不可犯手，一犯手则遗羞万世；权门私窦不可著脚，一著脚则玷污终身。 
1. 曲意而使人喜，不若直节而使人忌；无善而致人誉，不如无恶而致人毁。 
1. 处父兄骨肉之变，宜从容，不宜激烈；遇朋友交游之失，宜剀切，不宜优游。 
1. 小处不渗漏，暗处不欺隐，末路不怠荒，才是真正英雄。 
1. 惊奇喜异者，终无远大之识；苦节独行者，要有恒久之操。 
1. 当怒火欲水正腾沸时，明明知得，又明明犯著。‘知得是谁？犯著又是谁？’此处能猛然转念，邪魔便为知真君子矣。 
1. 毋偏信而为奸所欺，毋自任而为气所使，毋以己之长而形人之短，毋因己之拙而忌人之能。 
1. 人之短处，要曲为弥缝，如暴而扬之，是以短攻短；人有顽的，要善为化诲，如忿而嫉之，是以顽济顽。 
1. 遇沉沉不语之士，且莫输心；见悻悻自好之人，应须防口。 
1. 念头昏散处，要知提醒；念头吃紧时，要知放下。不然恐去昏昏之病，又来憧憧之扰矣。 
1. 霁日青天，倏变为迅雷震电；疾风怒雨，倏转为朗月晴空。气机何尝一毫凝滞，太虚何尝一毫障蔽，人之心体亦当如是。 
1. 胜私制欲之功，有曰：‘识不早，力不易者；’有曰：‘识得破，忍不过者。’盖‘识’是一颗照魔的明珠，‘力’是一把斩魔的慧剑，两不可少也。 
1. 横逆困穷，是煅炼豪杰的一副炉锤。能受其煅炼者，则身心交益；不受其煅炼者，则身心交损。 
1. ‘害人之心不可有，防人之心不可无。’此戒疏于虑者。‘宁受人之欺，毋逆人之诈。’此警伤于察者。二语并存，精明浑厚矣。 
1. 毋因群疑而阻独见，毋任己意而废人言，毋私不惠而伤大体，毋借公论以快私情。 
1. 善人未能急亲，不宜预扬，恐来谗谮之奸；恶人未能轻去，不宜先发，恐招媒孽之祸。 
1. 青天白日的节义，自暗室屋漏中培来；旋乾转坤的经纶，从临深履薄中操出。 
1. ‘父慈，’‘子孝，’‘兄友，’‘弟恭，’纵做到极处，俱是合当如是，着不得一毫感激的念头。如施者任德，受者怀恩，便是路人，便成市道矣。 
1. 炎凉之态，富贵更甚于贫贱；妒忌之心，骨肉尤狠于外人。此处若不当以冷肠，御以平气，鲜不日坐烦恼障中矣！     
1. 功过不宜少混，混则人怀惰隳之心；恩仇不可太明，明则人起携贰之志。 
1. 恶忌阴，善忌阳，故恶之显者祸浅，而隐者祸深。善之显者功小，而隐者功大。 
1. 德者才之主，才者德之奴。有才无德，如家无主而奴用事矣，几何不魍魉猖狂。 
1. 锄奸杜倖，要放他一条去路。若使之一无所容，便如塞鼠穴者，一切去路都塞尽，则一切好物都咬破矣。 
1. 士君子不能济物者，遇人痴迷处，出一言提醒之；遇人急难处，出一言解救之，亦是无量功德矣。 
1. 处己者触事皆成药石，尤人者动念即是戈矛，一以辟众善之路，一以浚诸恶之源，相去霄壤矣。 
1. 事业文章随身销毁，而精神万古如新；功名富贵逐世转移，而气节千载一时。群信不以彼易此也。 
1. 鱼网之设，鸿则罹其中；螳螂之贪，雀又乘其后。机里藏机，变外生变，智巧何足恃哉。 
1. 作人无一点真恳的念头，便成个花子，事事皆虚；涉世无一段圆活的机趣，便是个木人，处处有碍。 
1. 事有急之不白者，宽之或自明，毋躁急以速其忿；人有切之不从者，纵之或自化，毋操切以益其顽。 
1. 节义傲青云，文章高白雪，若不以德性陶镕之，终为血气之私、技能之末。 
1. 谢事当谢于正盛之时，居身宜居于独后之地，谨德须谨于至微之事，施恩务施于不报之人。 
1. 德者事业之基，未有基不固而栋宇坚久者；心者修行之根，未有根不植而枝叶荣茂者。 
1. 道是一件公众的物事，当随人而接引；学是一个寻常的家饭，当随事而警惕。 
1. 念头宽厚的，如春风煦育，万物遭之而生；念头忌尅的，如朔雪阴凝，万物遭之而死。 
1. 勤者敏于德义，而世人借勤以济其贪；俭者淡于货利，而世人假俭以饰其吝。君子持身之符，反为小人营私之具矣，惜哉！ 
1. 人之过误宜‘恕’，而在己则不可恕；己之困辱宜‘忍’，而在人则不可忍。 
1. 恩宜自淡而浓，先浓后淡者人忘其惠；威宜自严而宽，先宽后严者人怨其酷。 
1. 士君子处权门要路，操履要严明，心气要和易。毋少随而近腥膻之党，亦毋过激而犯蜂虿之毒。 
1. 遇欺诈的人，以诚心感动之；遇暴戾的人，以和气熏蒸之；遇倾邪私曲的人，以名义气节激励之。天下无不入我陶熔中矣。 
1. 一念慈祥，可以酝酿两间和气；寸心洁白，可以昭垂百代清芬。 
1. 阴谋怪习、异行奇能，俱是涉世的祸胎。只一个庸德庸行，便可以完混沌而招和平。 
1. 语云：“登山耐险路，踏雪耐危桥”。一‘耐’字极有意味。如倾险之人情、坎坷之世道，若不得一‘耐’字撑持过去，几何不坠入榛莽坑堑哉？ 
1. 夸逞功业，炫耀文章，皆是靠外物做人。不识心体莹然，本来不失，即无寸功只字，亦自有堂堂正正做人处。 
1. ‘不昧己心’；‘不拂人情’；‘不竭物力’。三者，可以为天地立心；为生民立命；为子孙造福。 
1. 居官有二语，曰：‘惟公则生明；惟廉则生威’。居家有二语，曰：‘惟恕则平情，惟俭则足用’。 
1. 处富贵之地，要知贫贱的痛痒；当少壮之时，须念衰老的辛酸。 
1. 持身不可太皎洁，一切污辱垢秽要茹纳得；与人不可太分明，一切善恶贤愚要包容得。 
1. 休与小人仇雠，小人自有对头；休向君子谄媚，君子原无私惠。 
1. 磨砺当如百炼之金，急就者非邃养；施为宜似千钧之弩，轻发者无宏功。 
1. 建功立业者，多虚圆之士；愤事失机者，必执拗之人。 
1. ‘俭’，美德也！过则为悭吝，为鄙啬，反伤雅道；‘让’，懿行也！过则为足恭，为曲礼，多出机心。 
1. 毋忧拂意，毋喜快心，毋恃久安，毋惮初难。 
1. 饮宴之乐多，不是个好人家；声华之习胜，不是个好士子；名位之念重，不是个好臣工。 
1. 仁人心地宽舒，便福厚而庆长，事事成个宽舒气象；鄙夫念头迫促，便禄薄而泽短，事事成个迫促规模。 
1. 用人不宜刻，刻则思效者去；交友不宜滥，滥则贡谀者来。 
1. 大人不可不畏，畏大人则无放逸之心；小民亦不可不畏，畏小民则无豪横之名。 
1. 事稍拂逆，便思不如我的人，则怨尤自消；心稍怠荒，便思胜似我的人，则精神自奋。 
1. 不可乘喜而轻诺，不可因醉而生瞋，不可乘快而多事，不可因倦而鲜终。瞋,张目也。——《说文》 
1. 钓水，逸事也，尚持生杀之柄；弈棋，清戏也，且动战争之心。可见喜事不如省事之为适，多能不如无能之全真。 
1. 听静夜之钟声，唤醒梦中之梦；观澄潭之月影，窥见身外之身。 
1. 鸟语虫声，总是传心之诀；花英草色，无非见道之文。学者要天机清彻，胸次玲珑，触物皆有会心处。 
1. 人解读有字书，不解读无字书；知弹有弦琴，不知弹无弦琴。以迹用不以神用，何以得琴书佳趣？ 
1. 山河大地已属微尘，而况尘中之尘！血肉身驱且归泡影，而况影外之影！非上上智，无了了心。 
1. 石火光中，争长兢短，几何光阴？蜗牛角上，较雌论雄，许大世界？(兢:象形。金文字形,象二人头顶重物形。头上戴着重物,故常戒惕小心。本义:小心谨慎的样子。战战兢兢,如临深渊,如履薄冰。――《诗·小雅·小旻》) 
1. 有浮云富贵之风，而不必岩栖穴处；无膏盲泉石之癖，而常自醉酒耽诗。兢逐听人而不嫌尽醉，恬憺适己而不夸独醒。此释氏所谓不为法缠、不为空缠，身心两自在者。 
1. 延促由于一念，宽窄系之寸心。故机闲者一日遥于千古，意宽者斗室广于两间。 
1. 都来眼前事，知足者仙境，不知足者凡境；总出世上因，善用者生机，不善用者杀机。 
1. 趋炎附势之祸，甚惨亦甚速；栖恬守逸之味，最淡亦最长。 
1. 色欲火炽，而一念及病时，便兴似寒灰；名利饴甘，而一想到死地，便味如咀蜡。故人常忧死虑病，亦可消幻业而长道心。 
1. 争先的径路窄，退后一步自宽平一步；浓艳的滋味短，清淡一分自悠长一分。 
1. 隐逸林中无荣辱，道义路上泯炎凉。进步处便思退步，庶免触藩之祸。着手时光图放手，才脱骑虎之危。 
1. 贪得者分金恨不得玉，封公怨不授侯，权豪自甘乞丐；知足者藜羹旨于膏梁，布袍暖于狐貉，编民不让王公。 
1. 矜名不如逃名趣，练事何如省事闲？孤云出岫，去留一无所系；朗镜悬空，静躁两不相干。 
1. 山林是胜地，一营恋便成市朝；书画是雅事，一贪痴便成商贾。盖心无染著，俗境是仙都；心有丝牵，乐境成悲地。 
1. 时当喧杂，则平日所记忆者，皆漫然忘去；境在清宁，则夙昔所遗忘者，又恍尔现前。可见静躁稍分，昏明顿异也。 
1. 芦花被下卧雪眠云，保全得一窝夜气；竹叶杯中吟风弄月，躲离了万丈红尘。 
1. 出世之道，即在涉世中，不必绝人以逃世；了心之功即在尽心内，不必绝欲以灰心。 
1. 此身常放在闲处，荣辱得失，谁能差遣我？此心常安在静中，是非利害，谁能瞒昧我？ 
1. 我不希荣，何忧乎利禄之香饵；我不兢进，何畏乎仕宦之危机。 
1. 多藏厚亡，故知富不如贫之无虑；高步疾颠，故知贵不如贱之常安。 
1. 世人只缘认得‘我’字太真，故多种种嗜好，种种烦恼，前人云：‘不复知有“我”，安知物为贵？’又云‘知身不是“我”，烦恼更何侵？’真破的之言也！ 
1. 人情世态，倏忽万端，不宜认得太真。尧夫支：‘昔日所云“我”，今朝却是“伊”；不知今日“我”，又属后来“谁”？’人常作是观，便可解却胸罥矣！（罥：juàn，悬挂，“高者挂～长林梢，下者飘转沉塘坳。”） 
1. 有一乐境界，就有一不乐的相对待；有一好光景，就有一不好的相乘除。只是寻常家饭、素位风光，才是个安乐窝巢。 
1. 知成之必败，则求成之心不必太坚；知生之必死，则保生之道不必过劳。 
1. 眼看西晋之荆榛，犹矜白刃；身属北邙之狐兔，尚惜黄金。语云：‘猛兽易伏，人心难降；溪豁易填，人心难满。’信哉！ 
1. 心地上无风涛，随在皆青山绿树；性天中有化育，触处都鱼跃鸢飞。 
