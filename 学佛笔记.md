# 马祖道一禅师语录
* 凡所见色，皆是见心。心不自心，因色故有。
* 心地随时说，菩提只是宁；事理俱无碍，当生即不生。
* 大珠初参祖，祖问曰：从何处来。曰越州大云寺来。祖曰：来此拟须何事？曰来求佛法。祖曰：自家宝藏不顾，抛家散走作什么？我这里一物也无。求什么佛法？珠遂礼拜，问曰：阿哪个是慧海自家宝藏？祖曰：即今问我者是汝宝藏。一切具足，更无欠少。使用自在，何假向外求觅。珠于言下，自识本心，不由知觉，踊跃礼谢。师事六载。
* （慧藏禅师）一日在厨作务次，祖问曰：作什么？曰：牧牛。祖曰：作么生牧？曰：一回入草去，便把鼻孔拽来。祖曰：子真牧牛。
# 菩提达摩大师破相论
* 无明之心，虽有八万四千烦恼情欲，及恒河沙众恶，皆因三毒以为根本。其三毒者，贪嗔痴是也。
* 阿僧祇劫者，即三毒心也。故言阿僧祇，汉名不可数。此三毒心，于中有恒沙恶念，于一一念中，皆为一劫，如是恒河不可数也，故言三大阿僧祇。
* 又烧香者，亦非世间有相之香，乃是无为正法之香也，熏诸臭秽无明恶业，悉令消灭。正法香者，其有五种：
    * 一者戒香，所谓能断诸恶，能修诸善。（即自心中，无非，无恶，无嫉妒，无贪嗔，无劫害，名戒香）
    * 二者定香，所谓深信大乘，心无退转。（即诸善恶境相，自心不乱，名定香）
    * 三者慧香，所谓常于身心，内自观察。（自心无碍，常以智慧观照自性，不造诸恶；虽修众善，心不执著，敬上念下，矜恤孤贫，名慧香）
    * 四者解脱香，所谓能断一切无明结缚。（即自心无所攀缘，不思善不思恶，自在无碍，名解脱香）
    * 五者解脱知见香，所谓观照常明，通达无碍。（自心即无所攀缘善恶，不可沉空守寂，即须广学多闻，识自本心，达诸佛理，和光接物，无我无人，直至菩提，真性不易，名解脱知见香）

    如是五种香，名为最上之香，世间无比。
    
    注：括号内为《六祖坛经》忏悔品自性五分法身香。
* 佛性不从心外得，心生便是罪生时。
# 菩提达摩大师无心论
* 问曰：“今于心中，作若为修行？”

    答曰：“但于一切事上觉了，无心即是修行，更不别有修行。故知无心即一切，寂灭即无心也。“
* 
# 无染觉性直观自行解脱之道（莲花生大士）
* 现在为你开示本觉，要点有三：
    * 清除过去之念，不留纤毫痕迹；
    * 向未来之念开放，不受他境所染;
    * 安住当下心境，不修整造作。
# 杖指教授
# 百丈怀海禅师语录
* 师侍马祖行次，见一群野鸭飞过。祖曰：是甚么？师曰：野鸭子。祖曰：甚处去也？师曰：飞过去也。祖遂回头，将师鼻一搊，负痛失声。祖曰：又道飞过去也。师于言下有省。
* 马祖令人持书，并酱三瓮于师。师令排向法堂前，乃上堂，众才集，师以拄杖指酱瓮云，道得即不打破，道不得即打破，众无语。师便打破，归方丈。（昨日看后，不知所云。于昨夜打坐，似有所悟，特记之。夜醒坐良久，因裹厚背，身热，欲无视此热感，热感多次来袭，体周如一瓮，瓮内清凉，瓮外亦无纷扰，唯瓮壁烦热，忽忆将瓮打破之语，随粉碎瓮壁，体内于虚空打成一片，无内外之别，热感顿消，神情自在，来往自由。）
# 百丈怀海禅师广录
* 问：如何是大乘入道顿悟法要？

    师云：你先歇诸缘。休息万事，善与不善，世出世间，一切诸法，并皆放却。莫记莫忆，莫缘莫念，放舍身心，全令自在，心如木石，口无所辩，心无所行。心地若空，慧日自现。如云开日出，但歇一切攀缘，贪嗔爱取，垢净情尽，对五欲八风不动，不被见闻觉知所阂，不被诸法所惑。自然具足一切功德，具足一切神通妙用，是解脱人。对一切境法，心无诤乱，不摄不散，透一切声色，无有滞阂，名为道人。善恶是非，俱不运用，亦不爱一法，亦不舍一法，名为大乘人。不被一切善恶，空有垢净，有为无为，世出世间，福德智慧之所拘系，名为佛慧，是非好丑，是理非理，诸知解情尽，不能系缚，处处自在，名为初发心菩萨，即登佛地。